زنان عصر امروز، تصميم گرفتن "هويت اجتماعي" داشته باشن، براي اهداف كاري و مالي شون تلاش كنن و بدون نگاه تبعيض آميز جنسيتي، ابعاد مختلفي از شخصيت شون رو به چالش بكشن و از اين مسيرِ رشد و بلوغ و استقلال لذت ببرن. اما در پسِ ذهن اكثر زنهاي شاغل، احساس عذاب وجدان شديدي ناشي از تصور اينكه "من در امور مربوط به خانه داري و زنانگي و مادرانگي ام به اندازه كافي خوب و كامل نيستم"وجود داره. از اينكه خونه شون هميشه مرتب نيست و هميشه برق نمي زنه، هميشه غذاي گرم و خوشمزه فراهم نيست، هميشه به لحاظ جنسي فعال و مشتاق نيستن، ممكنه اندامشون رو فرم نباشه، هميشه تن و بدن شون شيو كرده و براق نيست و هميشه ماماني باحوصله نيستن و انرژي براي خلاق بودن ندارن. اينها تمام انتظارهاي غير واقع بينانه ايه كه زن دنياي امروز، در كنار مطالبات شغلي و اجتماعيش از خودش داره، ولي اين انتظارات اشتباه، در ابتدا، از تربيتِ والدِ سخت گير و كمال طلب نشات مي گيره و بعد از اون هم توسط همسراني (آقايوني) كه به كليشه هاي جنسيتي باور دارن تاييد و تصديق ميشه. آقايوني كه يا از خانم مي خوان كار نكنه تا به امور منزل رسيدگي كنه يا اگه كار مي كنه خودش بايد بتونه همه وظايفش رو مديريت كنه و گزينه تقسيم مساويِ تمام امور خانه داري و بچه داري در ذهن و باورشون ندارن.
حالا وقتي اين انتظارها محقق نميشه اين زن بدون اينكه بدونه اين احساس ناكافي بودن در باقي زنان هم وجود داره، بي كفايتي عميقي در درونش احساس مي كنه و تصور ميكنه تنها اونه كه اينقدر ناتوان در انجام وظايفشه و شروع مي كنه به خودسرزنشي و حمله به خودش و تبديل ميشه به يه آدم مضطرب و افسرده مملو از احساس گناه و بي كفايتي.
فراموش نكنيم كه هيچ آدمي از "توان نامحدود" برخوردار نيست چه مرد و چه زن. فراموش نكنيم كه "زنِ همه چيز تموم" باوري منسوخ و قديميه. اين باور، محدوديتِ انسان رو، به عنوان يك واقعيت نفي مي كنه و ناكامل بودن انسان رو *تا آخرين روزِ عمرش* به عنوان يك حقيقت، نقض مي كنه. يادمون نره كه زندگي سخته، با اين انتظار اَبر زن بودن سختترش نكنيم ...
#مهشيد_ابارشي
