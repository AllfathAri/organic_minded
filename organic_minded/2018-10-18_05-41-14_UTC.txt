بنده و همكارانم بارها شاهد داستانهاي دردناكي بوديم كه در اونها كودك، نوجوون يا جوون هايي توسط پدر و برادرها مورد تعرض يا تجاوز قرار گرفتن، عمو و دايي و شوهر خاله و شوهر عمه كه بماند... موضوع اونقدر شايع و جديه كه اصلا نميشه وجودش رو كتمان كرد.
باور دارم اگر در مورد اين واقعيات دردناك، سكوت اختيار كنيم، آموزشي اتفاق نمي افته كه قربانيان ياد بگيرن حق دارن در برابر رفتارهاي بيمارگونه اطرافيان درجه اول واكنش نشون بدن. پس قدم اول اينه كه آگاه باشيم كه پدرها، برادرها، عموها و دايي ها در عين حال كه مي تونن تكيه گاه باشن، يه عده شون به دلايل متفاوت مي تونن از هر فرد غريبه اي، تهديدآميزتر باشن. بارها از قربانيان شنيدم كه پدرشون در كودكي يا حتي نوجواني موقع خواب به بدنشون دست درازي كرده، يا در بيداري، به سينه و باسن و ساير نواحي خصوصي فرزندشون زل زده يا لمس كرده، پدرهايي كه شرطشون براي تامين مايحتاج دخترشون، دريافت خدمات جنسي از فرزندشون بوده، برادرهايي كه با نگاه ناامن يا لمس بدن يا تجاوز، روزها و سالهاي سياهي رو براي قرباني رقم زدن. مصرف الكل و مواد مخدر، وجود اختلالات خلقي و اختلالات شخصت در بيشتر اوقات از دلايل زمينه اي هستن كه اين افراد به محارمشون دست درازي مي كنن.
به مادرها توصيه مي كنم اگر رفتارهاي نامتعارفي در فرزندتون ميبينين، اگر متوجه شدين كه نامتناسب با سنش در مورد مسائل جنسي حرف ميزنه يا برعكس، صحبت در مورد مسائل جنسي، در او شرم خيلي زيادي ايجاد مي كنه، اگر به طور ناگهاني افسرده يا عصبي، پرخاشگر يا منزوي يا خجالتي شده، اگر ناحيه مقعد و تناسلي شون زخم شده يا لباس زيرشون ترشحات نامعمول يا خوني داره، لطفا انكار نكنين. وقتي فرزندتون سيگنالهايي در اين خصوص بهتون ميده جدي بگيرين و سعي نكنين موضوع رو كم اهميت تلقي كنين. اما توصيه ام به شما اگر قرباني اين داستان شوم هستين، اجازه ندين كه فرد متجاوز با ايجاد احساس گناه يا ترس در شما، شرايط رو براي ادامه سواستفاده فراهم كنه، شما تحت هيچ شرايطي نبايد احساس گناه كنيد حتي اگر مواقعي بوده كه در رابطه تحريك شدين، يا حتي سكوت كردين و جلوي ماجرا رو نگرفتين. اينها هيچكدوم دليل بر گناهكار بودنِ شما نيست. شما در هر حالتي قرباني هستين و سزاوار حمايت. ترس از خراب شدن رابطه پدر و مادرتون يا ترس از سرنوشت برادرتون نداشته باشين، شما در درجه اول مسئول حال خودتون هستين و اگر دارين تحت اين شرايط زجر ميكشيد، حتما مسئله رو با يك فرد امن در ميون بذارين تا بهتون كمك تون كنه. #مهشيد_ابارشي
