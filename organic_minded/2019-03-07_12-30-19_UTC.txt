.
اگر از لجبازي شوهرمون، زن مون، بچه مون، خواهر و برادر يا دوست مون به تنگ اومديم! اگر فكر مي كنيم هيچ وقت به حرف ما گوش نميده، در حاليكه ما صلاحش رو مي خوايم كار خودشو مي كنه، لج مي كنه و همش حرص ما رو در مياره! بياين همين جا يه لحظه مكث كنيم و از يك زاويه ديگه به اين موضوع نگاه كنيم. به نظرتون واقعا اين بازيِ لج و لجبازي رو يك نفره ميشه انجام داد؟ به نظرتون ما هم يك لجباز درجه يك و قهار نيستيم كه اينقدر اين بازي رو مي تونيم خوب ادامه اش بديم؟!
لجباز يعني كسي كه روي حرف خودش پافشاري مي كنه، فكر مي كنه نظرش درست ترين نظر دنياست، مي خواد حتما ديگران از زاويه ديد اون به دنيا نگاه كنن و حاضر هم نيست به هيچ قيمتي كوتاه بياد. مثلا خانمي رو تصور كنيد كه اصرار داره همسرش رو از سيگار كشيدن منصرف كنه در حاليكه آقا، درست يا غلط خيلي هم با سيگارش حال مي كنه. بنابراين اين ميشه موضوع بحث و كل كل و لجبازي اونها براي چندين سال! فكر مي كنيد واقعا فقط يكي از اين دو نفر لجبازن؟! يا مادري كه مدام به فرزندش ميگه دَرْسِت رو بخون و فرزندش باز به دلايلي درس نمي خونه و اين هم سالهاي سال تبديل به ميشه به كشمكش و اعصاب خوردي! يا حتي آقايي كه خانمش رو مجبور مي كنه كه مثلا خونه بمونه و كار بيرون نكنه و خانم هم زير بار نميره و هزاران هزار مثال ديگه ... در همه اينها يك نفر به شدت اصرار به نظر يا عملي داره و يك نفر به شدت امتناع مي كنه! و هيچ كدوم هم حاضر نيستن اين بازي رو رها كنن! اگر ما اصرار مي كنيم و نميشه حتما دلايلي پشت اون رفتار هست، به جاي اينكه مدام به طرف مقابل مون برچسب لجباز بزنيم و جنگ بين فردي درست كنيم، به جاي زورگويي و كنترل و مداخله مستمر، بياين علت ها رو جويا بشيم، به فرد مقابل مون اجازه بديم بدون ترس از قضاوت ما، بهمون بگه چرا نمي تونه به خواسته ما تن بده. اما براي اينكه بتونيم فضاي امني رو براي گفتگو فراهم كنيم بايد تو ذهنمون، براي نظر و تصميم مغاير با تصميم خودمون جا بذاريم و تصور نكنيم نظر ما بهترين نظر ممكنه و حتما طرف بايد از خواسته ما پيروي كنه. لازمه كه ما هم لجباز نباشيم. لازمه كه ما هم ديكتاتور نباشيم. لازمه كه نهايتا به حق انتخاب طرف مقابل مون احترام بذاريم و اجازه بديم خودش مسئوليت تصميمش رو به عهده بگيره. خيلي از ما به دليل ترس "از دست دادن" ترس از تنها شدن، ترس از مواخذه شدن، ترسِ از دست دادنِ كنترلِ اوضاع، مداخله گر و زورگو ميشيم و بدون توجه به اينها فقط ميگيم طرف مقابلمون خداي لجبازيه و نقش خودمون رو بدجور ناديده ميگيريم! #مهشيد_ابارشي
