.
عيد نوروز براي همه، پيام آور خوشي و مسرت نيست. همه تو دلشون قند آب نميشه كه داره تعطيلات شروع ميشه. خيليا از الان عزا گرفتن كه داره عيد ميشه و مجبورن با افرادي معاشرت كنن كه هيچ علاقه اي به گذروندن زمان، باهاشون ندارن. مثلا آقايي كه مجبوره خانواده همسرش رو بارها و بارها ببينه. خانمي كه مجبوره با فاميلهاى درجه يك و دو و سه شوهرش رفت و آمد كنه. دختر و پسر نوجووني كه بالاجبار بايستي برن خونه اقوامى كه معاشرت باهاشون نه تنها هيچ جذابيتي براشون نداره بلكه هيچ حرف مشتركي جز چند تا ديالوگ بي مزه هم بين شون رد و بدل نميشه. جالبه نه؟! حالا ببينيم مشكل كار كجاست؟ تو فرهنگ ما، اگه بخواي شبيه به بقيه نباشي، نابودت مي كنن. ملت با حرفها و قضاوتهاشون پودرت مي كنن. تو فرهنگ ما، شما بي خود مي كني بخواي شبيه به خودت باشي. شما بايد يكي باشي عين بقيه! اصلا چه معني داره عيد بشه و به بزرگ خاندانهاى خانواده سر نزني؟ چه معني داره روي عزيزت رو، زمين بندازي و بگي من خوشم نمياد فلان جا بيام يا فلاني رو ببينم؟ اينكه تو دلت نخواد با افراد مورد علاقه مادر پدرت معاشرت كني يعني تو قدرنشناسي كه دلشون رو ميشكني! به خاطر همين قضاوتهاست كه تا دلتون بخواد بازار دورهمي هاي فيك و سطحي و زوركي تو ايام عيد، داغه. تو مملكت ما ميل به معاشرت با افراد دست چين و منتخب، هرگز قابل پذيرش نيست. اينكه خواست خودت رو بذاري تو اولويت يعني تو خودخواهي و بايد يه فكري واسه حال و روز خرابت بكني! تو فرهنگ ما تعامل با بقيه يه اجباره نه يه انتخاب. شما رفت و امد نمي كني كه حال كني يا مثلا چيزي ياد بگيري شما رفت و امد مي كني كه مبادا كسي ناراحت نشه! حتما اين جمله رو بارها شنيدين "مگه چي ميشه حالا دو ساعت بياي؟ ازت چي كم ميشه بياي دل اونها رو هم خوشحال كني؟ يعني تو حاضر نيستي به خاطر من يه ساعت بد بگذروني؟"
حالا دوستان نظر شما چيه؟ شما هم آيا مجبور به ديد و بازديد با كساني شدين كه هيچ اشتياقي براي معاشرت باهاشون نداشتيد؟ وقتى عدم شركت در يه دورهمي رو اعلام مي كنيد، واكنش بقيه بهتون چيه؟ تصميم تون براي عيد امسال چيه؟ اينكه مي خواين به خواست خودتون اهميت بدين و حال خودتون رو بذارين تو اولويت يا به رسم هميشه واسه اينكه جنجال درست نشه از خواسته اطرافيون تبعيت كنيد در حاليكه تو وجود خودتون دارين به زمين و زمان فحش ميدين!؟
#مهشيد_ابارشي
