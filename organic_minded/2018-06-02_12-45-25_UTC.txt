.
يه عده اي از دخترها براساس باورهاي فرهنگي، مذهبي و قوميتي شون به رابطه جنسي خارج از چهارچوب ازدواج باور ندارن و صدها بار هم با پسري بيرون برن، لباس از تن نمي كنن و اولين تجربه جنسي شون رو موكول مي كنن به بعد از ازدواج. اين دخترها تكليف شون با خودشون معلومه و بحثي توش نيست. 
در نقطه مقابل، عده اي از دخترها هستن كه ابدا مشكلي با رابطه جنسي در دوران مجردي ندارن، اين تجربه رو حق خودشون مي دونن، خودشون رو مالك بدنشون مي دونن و به هيچ كس اجازه نميدن به خاطر تصميمي كه براي زندگي شون ميگيرن، مواخذه يا قضاوت بشن. نگاه اين دسته از دخترها هم قابل درك و منطقيه. اين سري از دخترها نه ادعاي "نجابت به معني باكرگي" رو دارن و نه اجازه ميدن پسري اونها رو به خاطر روابط گذشته شون قضاوت كنه.
روي صحبت من اينجا با دخترهايي هستش كه ادعاي گروه اول رو دارن اما عملكردشون به مانند گروه دومه. اين دخترها تقريبا همه كاري رو تجربه كردن: سكس مقعدي، سكس دهاني و يا هر نوع سكسي جز سكس واژينال ولي اصرار عجيبي دارن كه بگن باكره هستن و به مردي كه قراره در آينده همسرشون باشه خودشون رو دختر باكره نشون بدن. اخيرا خانمي براي مشاوره بهم مراجعه كرده بود كه با آقايي سه سال نامزد بود، ايشون با اين آقا رابطه مقعدي داشت ولي براش به شدت مهم بود كه پرده بكارتش رو كه در رابطه قبليش از دست داده بود، ترميم كنه چون براي اين آقا خيلي مهم بود كه خانمش باكره باشه!
من بايد به اين دسته از خانومها در نهايت احترام بگم كه شما هرگز افراد قابل اطميناني نيستين چون روش شما مبتني بر تزوير و دروغه. همينطور به سلامت عقل چنين مرداني هم بايد شك كرد. من به شما و حق انتخابتون احترام ميذارم ولي چطور عليرغم ميل تون، حاضريد بواسطه سكس مقعدي بدنتون رو در معرض درد و آسيب هاي متعدد قرار بديد، حاضريد متحمل استرس و هزينه عمل ترميم بكارت بشين، حاضريد تمام گذشته و داشتن حق انتخاب تون رو انكار كنيد، ولي همچنان اصرار داشته باشيد كه باكره ايد و بكارتتون رو حفظ كنيد؟
به نظر ميرسه نگاه اين دسته از دخترها به ازدواج، يا تجارته كه هدف قالب كردن يه كالا به ديگري با برچسب باكرگيه و يا نتيجه تربيت به شدت مردسالارانه اس كه باعث اين تفكر در مغز دخترها شده. در هر صورت اين طرز فكر با روح ازدواج كاملا در تضاده.
به نظرتون چه جور مردهايي خريدار ادعايِ باكرگي دروغين هستن و مردها در ايجاد اين ذهنيت چقدر تاثيرگذار بودن و هستن؟ چه عواملي در ايجاد گروه سوم اثرگذار بودن؟
#مهشيد_ابارشي
