.
پست ورق زدنى☝🏻
زوجهایی که میخوان طلاق بگیرن عموما در یکی از سه وضعیت زیر قرار می گیرن: "من میخوام طلاق بگیرم، ولی اصلا مطمئن نیستم که چقدر تصمیمم درسته؟ می ترسم پشیمون بشم". خب از یه طرفی این نگرانی درسته، چون بعد از طلاق تقریبا همه چی کن فیکون میشه. خونه عوض میشه، معاشرین تغییر می کنن، خانواده ها واکنش نشون‌ میدن، برنامه ریزی مالی میریزه بهم، مدیریت اوضاع بچه ها آدم رو بیچاره می کنه و ... خبر بد اینه که در تصمیم گيرى براى طلاق هیچوقت هیچ گارانتی برای اوضاع در آینده وجود نداره. من همیشه به دوستانى که تو‌ این موقعیت هستن میگم که رفیق، هیچ وقت نمیشه جوری زندگی کرد که در آینده پشیمون نشی. پشیمونی هم بخشی از زندگیه و‌ باید به موقعش یه جورایی باهاش کنار بیای. تمام‌ سعی ات رو بکن ‌تا عاقلانه تصمیم بگیری، تصمیم که گرفتی دیگه با مابقی اتفاقات کنار بیا. گروه دوم "من طلاق نمی خوام، همسرم پاشو کرده تو‌ یه کفش که من طلاق میخوام". عجب موقعیت سختیه! سخته چون احساس می کنی هیچ کنترلی رو‌ زندگیت نداری و هر چی که در مورد زندگی مشترکت تصور می کردی غلط بوده و یهو حباب توهماتت می ترکه. این گروه از دوستان براساس تجربه کاری من، عموما افراد واقع بینی نیستن چون هیچ وقت متوجه مزخرف بودن کیفیت زندگی مشترکشون نبودن و اگرم بودن انکارش کردن. شنیدین میگن وقتی صدای سوت قطار رو از دو‌ کیلومتری انکار کنی، تو‌ دو‌ متری می شنویش، اون وقته که دیگه خیلی دیر شده؟! گروه سوم، "من میخوام طلاق بگیرم چون این زندگی به درد نمی خوره". اگه جز این گروه هستید، احتمالا یکم خودخواه تشریف دارین. چرا؟ چون شما هم در به درد نخور شدن این زندگی حتما نقش داشتی. نقش خودت رو میبینی؟ شما تا وقتی که تصور کنی عامل همه بدبختیای زندگیت، طرف مقابلته پس همیشه به خودت اجازه میدی که خشمگین و عصبانی باشی، پس این خطر وجود داره که متاثر از خشمت تصمیم به طلاق بگیری. بعد از طلاق احتمالا قرار نیست که به يك سفر بدون بازگشت به مریخ بری یا بری تبت وسط بیابون راهبه بشی! قراره به سلامتی چند وقت بعد از طلاق با یه آدمی وارد معاشرت بشی. اون وقته که می بینی بازم سناریو داره تکرار میشه: تو شاکی هستی و اون متهم! تو مظلومی و اون ظالم! اگه خوب دقت کنید متوجه میشین که در هر سه ‌سناریوی قبلی، یه عامل مشترک وجود داره: ترس. گروه اول از اتفاقات آینده می ترسن. گروه دوم از روبرو شدن با پوکیدن توهماتشون می ترسن و گروه سوم از پذیرش نقش خودشون در اتفاقات رخ داده می ترسن!
☝🏻ادامه اين مطلب رو تو استوريا هم مى تونيد دنبال كنيد.
#دكتر_بهزاد_چاوشي
