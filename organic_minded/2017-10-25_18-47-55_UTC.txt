هميشه تو كارم با مراجعينم مات و مبهوت مي مونم از اينكه ادمها اينقدر از خودشون متنفر و عصبانين. مدام به خودشون حمله مي كنن، هرگز خودشون رو كافي نمي دونن، زبانشون با خودشون همواره تحقير كننده اس و دائما با چشماني بي رحم و طلب كار به خودشون نگاه مي كنن. نه به خودشون حق ميدن كه خسته باشن! نه غمگين! نه مضطرب! نه خشمگين و نه هيچ احساس انساني ديگه.. عجيب تر از اين خود سرزنشي، وقتيه كه مي بينم اين ادمها چقدر دلسوز دوستاشونن، مدام دغدغه برادر و خواهرشون رو دارن، واسه بچه شون جونشون در ميره! و غصه مادر و پدر لحظه اي ازشون دور نميشه! عجب داستان دردناكيه اين بي رحمي با خود و شفقت با ديگران!!
بعضي وقتا تو جلساتم به مراجعينم ميگم، بين دو تا معلمي كه بهت مي گم كدومشون رو براي بچه ات انتخاب مي كني؟ معلمي كه دخترت رو واسه چند دقيقه تاخير جلوي همه تحقير مي كنه و اگر يه وقت خداي نكرده كتابش رو يادش بره و با خودش نبرده باشه سخت تنبيه اش مي كنه يا معلمي رو واسه اش انتخاب مي كني كه هميشه با چشماي مهربون و لحن آروم، نگرانيهاي بچه ات رو ذوب كنه. شك ندارم كه هممون معلم دوم رو انتخاب مي كنيم ولي جاي دردناك داستان اينجاست كه وقتي نوبت خودمون مي شه با خودمون مثل يه پليس بي رحم، منتقد، سرد، عصباني و سخت گير ميشيم!!! تحقيقات نشون داده كه بزرگترين مانع "مهربوني با خود" اينه كه ما فكر مي كنيم كه اگه با خودمون مهربون و سهل گير باشيم و خودمون رو مدام تو منگنه نزاريم تبديل به يه موجود تنبل و بي فايده مي شيم. در حاليكه در عمل نتيجه كاملا برعكسه اين انتظاره! حالا بيايد ببينيم وقتي با روش خودسرزنشي به خودمون انگيزه ميديم چه اتفاقي مي افته؟ تو اين فضا مدام ترس از شكست داريم، وقوع هر خطايي برامون غيرقابل تحمله به همين دليل همش جوري واسه زندگيمون برنامه ريزي مي كنيم كه مبادا يه روزي پشيمون بشيم، چون خودمونو مي شناسيم كه خيلي زود با خودمون قهر مي كنيم و خيلي دير مي بخشيم، پس جايي براي خطا نداريم! وقتي زبانمون با خودمون سختگيرانه اس دچار"اضطراب عملكرد" ميشيم. يعني هركار يا تصميمي با خودش يه دنيا ترس و نگراني مياره. بنابراين تو اين حالت احتمال اينكه اعطاي كار رو به لقاش ببخشيم و به  زندگيِ روزمره و راكدمون بطور وسواس گونه اي بچسبيم خيلي بالا ميره. حالا از همه تون مي خوام بيايد از نامهربونياي كه با خودتون دارين حرف بزنيد كه حرف زدن از نامهربوني هايي كه با خودمون داريم، اولين قدم براي دلسوزي و مهربوني با خودمونه..
#مهشيد_ابارشي
#آگاهي_براي_كمك_به_خود_و_اطرافيانمان 
#خودسرزنشي
#با_خودمون_مهربون_باشيم
