امروز مي خوام در مورد موضوعي باهم حرف بزنيم كه بر خلاف اينكه در خانم ها خيلي شايع هست اما متاسفانه خيلي ها اطلاعات كمي در اين مورد دارن. 
شايد براي شما هم پيش اومده كه قبل از دوره پريودتون (كه معمولا بين ١٠ تا يك هفته قبل از شروع پريود هست)احساس كنين خيلي عصبي شدين، الكي حساس شدين، تقي به توقي مي خوره گريه تون مي گيره ، هي به زمين و زمان گير ميدين، بعضيا ميگن انگار ديونه ميشم تو اين دوران و يا مي خوام همه رو بزنم😉 يا همش دلشوره دارم يا خيلي دل نازك ميشم و هي دلم واسه همه تنگ ميشه ! تمركزم كم شده! بي حوصله ام! 
با اينكه اين سري علائم در اكثر خانمها رخ ميده ولي چون صحبت كردن در مورد پريود خانم ها هميشه تابو بوده پس قاعدتا در مورد علايم پيش از پريود هم زياد صحبتي نشده تا آگاهي در اين رابطه بالا بره! و خيلي ها بعد از سالها اصلا اطلاع ندارن كه ما "سندروم پيش از قاعدگي" داريم كه به مجموع همين علايم گفته ميشه بعلاوه علايم جسماني كه مي تونه شامل خستگي، كندي، سردرد، درداي شكم يا كمر،ميل شديد به خوردن،درد سينه ها،يبوست يا اسهال، كاهش ميل جنسي يا خواب زياد باشه.
اول از همه اين كه بدونيم اين نوسانات خلق به دليل تغييرات هورموني در خانم ها اتفاق ميوفته و اصلا بيماري نيست و در واقع نشون از سلامت هورموني و جنسي در يك خانم بالغ هست.
بنابراين ما چه به عنوان يك خانم و چه به عنوان يك آقاي آگاهِ همراه، بايستي با شناختِ درست از بدن يك زن و شناختِ تغييراتِ طبيعيِ بدني، هورموني و خلقي مربوط به اين دوران، به خودمون يا به همراه مون كمك كنيم تا با كمترين تنش و تلاطم اين دوران رو سپري كنه.
 مثلا مهمه كه تو اين دوره كه ثبات خلقي نداريم يا احساسات مون بر منطق مون غلبه داره تصميم هاي مهم نگيريم. 
مهمه كه بدونيم براي كاهش اين علايم ورزش منظم و پيوسته يا حركات يوگا خيلي كمك مون مي كنه . 
مهمه كه بدونيم رژيم غذايي سالم كه همه ويتامين ها رو برامون فراهم مي كنه خيلي كمك كننده اس. 
مهمه كه بدونيم كافئين و سيگار و الكل و نمك مي تونه اين علايم رو تشديد كنه.
و از همه مهم تر اين كه ما خانم ها شرم و خجالت مون رو در مورد مسايل مربوط به پريود و يا مسايل مربوط به قبل از دوره پريود بذاريم كنار و راحت در اين باره حرف بزنيم چرا كه ما هرچقدر در رابطه با مسائل مربوط به هويت جنسي مون آگاه تر و پذيراتر باشيم بيشتر مي تونيم به خودمون كمك كنيم 
#با_خودمون_مهربون_باشيم 
براي شكستن اين تابو دعوت تون مي كنم كه زير اين پست در اين مورد حرف بزنيد و دوستاتون رو هم دعوت كنيد كه اونها هم در اين حركت شريك بشن♥️
#مهشيد_ابارشي
