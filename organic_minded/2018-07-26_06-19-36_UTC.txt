.
زنهايى كه به طور مادرزاديى رشد سينه هاشون متوقف شده، يا سينه ها به صورت نامتقارن رشد كردن و همينطور زنهايى كه در اثر سرطان، بافت سينه شون رو از دست دادن، جراحي ايمپلنت سينه به عنوان يه راهكار درمانى در بازيابى اعتماد به نفس نه تنها موثره بلكه توصيه هم ميشه. در واقع، وقتي از اين خدمات در جهت ترميم و درمان استفاده ميشه هم نتايج قابل قبوله و هم رضايتمندى بالاست. اما به نظر مي رسه عدم آگاهي، مسير اين خدمات پزشكى رو به سمت و سوى ديگه اي كشونده.
زنها و دخترهاي جوون به علت "وسواس فكرى" و "اشتغال ذهنى" با اندازه سينه هاشون تصميم به عمل جراحى "بزرگ كردن سينه" مي گيرن، در صورتى كه هرگز نقص آناتوميكى وجود نداره.
حالا ببينم تبعات بزرگ كردن سينه چيه؟
سازمان غذا و داروى آمريكا (FDA) سال گذشته به عنوان معتبرترين مرجع پزشكى_دارويى جهان، اعلام كرد ايمپلنت هايى كه در سينه كار گذاشته ميشن براي سلامتى زنها مي تونه خطرآفرين باشه. ‏FDA، صراحتا اعلام كرده كه بين ايمپلنت سينه و خطر ابتلا به نوعى از "سرطان خونِ" بسيار نادر به نام ALCL ارتباط وجود داره و "خطر مرگ" رو در ليست عوارض اين عمل جراحى قرار داده. 
علاوه بر خطر ابتلا به عفونت از طريق پروتز جاگذارى شده، ريسك خودِ فرآيندِ جراحى، ريسك بيهوشى، درد مزمن سينه، بي حسى سينه يا نوك سينه، ريسك بدشكلى سينه و احتمال انجام عمل مجدد براي حل مشكل پيش اومده جزء مواردى هستن كه بايد به جون خريد، ضمن اينكه هيچ تضمينى هم وجود نداره كه حتى نتيجه كار، مطلوب طرف باشه. بعد عمل هم علاوه بر دشواري در معاينه سينه جهت غربال گرى سرطان سينه، در اثر فشار ماموگرافى در حين معاينه، ورزش و فعاليت حركتى شديد، احتمال تركيدگى ژل وجود داره و مجددا نياز به ترميم هست. تحقيقات نشون ميدن در طي سه سال اول جراحى، از هر دو زن، يك زن، درد، عفونت، سفت شدگى و حتى نياز به جراحي مجدد رو گزارش كردن. 
مورد عجيب تر اينكه در كشورهاي مختلف، متوجه شدن زنهايى كه تجربه اين جراحى رو داشتن، بطور ميانگين، حداقل دو تا سه برابر بيشتر از زنهاى عادي، چند سال بعد از عمل، خودكشى مي كنن. عده اى معتقدن از اونجايى كه افراد مبتلا به افسردگى و اختلالات شخصيت بيشتر سراغ اين عملها ميرن، بالطبع خطر خودكشى هم درشون بالاست. به همين دليل، خود متخصصان پلاستيك تاكيد مى كنن كه قبل از هر جراحى زيبايى، با يه متخصص روانشناس بالينى مشورت كنيد تا صحتِ سلامتِ روان و انگيزه از عمل زيبايى بررسى بشه.
_منابع در استوري_
.
#مهشيد_ابارشي
