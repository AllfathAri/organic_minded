.
هيچ مادري حق صحبت كردن از مشقت ها، دلهره ها، خشم ها، احساس گناه ها و پشيمون شدن هايى كه طى فرزندپروري تجربه مى كنه نداره چون به سرعت قضاوت ميشه و متهم ميشه به ناشكرى! به همين دليله كه ما معمولا فقط از لذت هاى مادر شدن مى دونيم و اين عدم آگاهى همه جانبه بسيار مى تونه خطرناك باشه، همه آدم ها بايد با علم به همه جوانب اين موضوع تصميم به بچه دار شدن بگيرن چون مسئوليت سنگين و مادام العمري رو دارن قبول مى كنن كه هيچ راه برگشتى نداره. در واقع وقتى تصمیم می گیرى پروسه باردار شدن رو شروع کنى، انگار داستان بي پايانى رو كليد زدي. همون ابتداى امر، باید کلی آزمایش بدی، دارو بخوری، اگه از قبل دارویی میخوردی قطع کنی، رابطه جنسیت تبدیل میشه به یه تکلیف هر روزه، حامله كه شدى، اتفاقات عجيب و غريبي تو اقصى نقاط بدنت رخ ميده كه تا قبل از باردارى اصلا نميدونستى بدنت از همچين نقاطى تشكيل شده. ويار، كلافگى ها، مشكلات گوارشى، مشكل تو به خواب رفتن، ترك خوردن هاى پوست بدنت جزء اتفاقات عادى بارداريه اگر شانس بيارى كه ديابت و فشارخون يا عفونت نگيرى و ... باعث سقط جنين نشه، تازه درد زایمان و چاقی و افسردگی و ريزش مو بعد از وضع حمل مى تونه در انتظارت باشه. بعد از این همه چالش، نوزاد که متولد میشه تازه فصل جدیدی از فرایند فرزندپروری آغاز میشه. بماند كه رابطه شما با همسرتون هم دچار عدم تعادلى ميشه كه خودش يه چالش مهمه.
پروسه جدا كردن اتاق خواب، از شير گرفتن، تحمل دوره اضطراب جدايى، آموزش توالت رفتن، پذيرش دوره استقلال طلبى و لجاجت هاى كلافه كننده شروع ميشن و هر كدوم داستان هاى خودشونو دارن و اين قصه ادامه داره.. اگه قرار بود برای <شغل مادری> آگهی بدن، چیزی شبیه به این آگهی می شد: ساعت کاری نامحدود؛ تعطیلی ممنوع (حداقل برای پنج سال اول)، حقوق هیچی، بیمه و خدمات درمانی كه نداریم و به مهارت های بی شمار نيازمنديم! در نقطه مقابل، تازه از متقاضیِ این منسب انتظار میره که قادر به انجام دادن فعالیت هایى مثل تامین مایحتاج زندگی، آشپزی، شست و شو، پرستاری، تدریس، رانندگی، کمک های اولیه، اتوکشی، انتقادپذیری و خلاقيت هم باشه. با دونستن تمام واقعيت هاى اين داستان، قصد دارم انگیزه افرادی که خواستار تجربه مادرى و پدری هستن رو به بحث بذاریم؟ به نظر شما نیرو محرکه این انگیزه از کجا میاد؟ چقدر عدم آگاهي از واقعيت بچه دار شدن نقش داره تو اين تصميم؟ چقدر مادرهاى اطراف شما صادقانه از تجربه شون صحبت مى كنن؟ چقدر آدمهای پیرامون ما، برای همچین تجربه پیچیده ای آماده هستن؟
#مهشيد_ابارشى
