خيلی از افرادی که رابطه موفقی هم دارن، ممکنه به افراد دیگه ای جز پارتنرشون جذب بشن و از این بابت شرمگين باشن. در حالیکه، بهتره متوجه باشيد كه وقتی عاشق میشید، هرگز به اين معنى نيست كه اگه از كسى خوشتون اومد يا تخيلات جنسى نسبت بهش داشتین، يعنى اوضاعتون خرابه يا رابطه تون داغونه. واقعیت اینه كه ما نه تنها قادریم همزمان جذب افراد متعددی بشیم، بلکه این مسئله از نظر طبیعی و ذات انسانی، غیرقابل اجتنابه. درسته که ترجیح مون اینه که چشمامون، جز پارتنرمون كسى رو نبینه، ولی ترجیح طبیعت و غريزه ما چیز دیگه ایه. عده زیادی وقتی در يك رابطه متعهدانه هستن و به شخص دیگه ای جذب میشن، مضطرب میشن و بلافاصله میخوان احساساتشون رو در لحظه خفه کنن. افرادی که وجود این احساسات رو در خودشون قدغن و سركوب می کنن، همون هایی هستن که در نهایت تسلیم شون میشن و ناگهان به خودشون میان و میبینن که مثلا با همكارشون، در رابطه جنسی هستن، دو دقيقه بعد هم از کارشون سخت پشیمون میشن و به شدت احساس گناه می کنن. مثال "کافر همه رو به کیش خود پندارد رو حتما شنیدید"، افرادی که این احساسات رو سرکوب میکنن، همون هایی هستن که اين جنس از احساساتشون رو نسبت به پارتنرشون فرافکنی میکنن و بى خود و بى جهت تصور مى كنن كه سر و گوش پارتنرشون ميجنبه و در نتيجه حسادتهای شدید و رفتارهای کنترل گرایانه بروز میدن. نگاه کردن، صحبت کردن و فکر کردن به افراد جذاب، لذت بخشه و هرگز قرار نیست چون شما متعهدين، این جذابیت ها ديگه به چشم نیان. وقتی شما این احساسات رو نسبت به دیگران، در خودتون خفه میکنید، در واقع دارید بخشی از خودتون و لایه ای از وجودتون رو می خشکونید. پس کاملا منطقیه که احساساتتون نسبت به پارتنرتون رو هم از بین میبرید. به همين دليله یه روز صبح، از خواب بیدار میشين و میبینين که چيزى از عشق و علاقه ای که روزهای اول به پارتنرتون داشتين، باقی نمونده. وقتی من با فرد جذابى ملاقات می کنم، مثل هر زن دیگه ای از مصاحبتش لذت میبرم، ولی همزمان به خودم یادآوری می کنم که چرا بین همه این آدمهاى جذاب، تصمیم گرفتم که با همسرم ازدواج کنم و باهاش بمونم؟همه ویژگی های فوق العاده ای که همسرم داره و این افراد ندارن رو به خودم یادآوري ميكنم و با اینکه شاید از توجه ها و صحبت ها لذت هم ببرم، این تجربه فقط تعهد من به همسرم رو بیشتر میکنه، چرا؟ چون جذابیت، یک مسئله معمول و عادیه، ولی "صمیمیت اصیل" نه. بهتره خاطرمون باشه که وقتی ما به فردی متعهد میشیم، افکار و احساسات و دریافت هامون رو متعهد به او نکرديم، تعهد در عملکرد مونه كه مهمه.
#مهشيد_ابارشي
