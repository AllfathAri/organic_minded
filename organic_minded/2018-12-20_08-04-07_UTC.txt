.
احتمالا چت روم ياهو ٣٦٠ درجه يا Orkut يادتون هست! ده پونزده سالى ميشه كه در دنيا "دوست يابى آنلاين" تبديل به يه گرايش رو به رشد شده و آدمها به جاى اينكه منتظر بمونن تا يكي بهشون معرفي بشه، به واسطه اين سايت يا اپليكيشن ها، خودشون براي خودشون آستين بالا ميزنن. در انگلستان اخيرا اعلام كردن كه از هر پنج رابطه، يكيش از اينترنت شروع ميشه و در آمريكا بيست درصد از ازدواجها، حداقل، جرقه اوليه اش، از تو اينترنت زده ميشه. سايت دوست يابى معروف Tinder اخيرا اعلام كرده كه در روز، حداقل بيست و پنج ميليون نفر رو بهم معرفي مي كنه. علاوه بر فيس بوك، اينستاگرام، لينكدين و سايتهاى خارجي معروف مثل eHarmony و Okcupid، در ايران، حداقل چهل تا از اين وبسايتها با عنوان "سايت همسريابي" دارن فعاليت مى كنن. بنابراين، چه بخوايم چه نخوايم، دوست شدنهاى اينترنتى ديگه داره از حالت تابو خارج ميشه و داره تو زندگى افراد جاي خودشو پيدا مى كنه. در خصوص قرار مدارهاى اينترنتى هم هميشه بحث و مناقشه فراوونه. يه عده ميگن دوست شدنهاى آنلاين كار بيهوده ايه چون آدمها به راحتى مي تونن دروغ بگن و حتي عكس پروفايلشون مى تونه جعلى يا روتوش شده باشه. حتي اگه طرف عكسشم واقعي باشه، عكسهايى كه از لحظات خوش تو مهمونى و سفرهاش گذاشته با واقعيت زندگيش مى تونه خيلى متفاوت باشه. يه عده ديگه ميگن اتفاقا معاشرت به صورت آنلاين خوبه چون خيلي از حرفها رو ممكنه نشه رو در رو گفت، در حاليكه به صورت چت شما مي تونيد خيلي راحت تر سر صحبت رو باز كنى. تازه اين عده ميگن كه از پروفايل طرف، كامنتهاش، عكسهاش، سلايق موسيقيايى و فيلمهاى كه ديده، ميشه شناخت بهترى از فرد داشت تا اينكه مثلا تو پاساژ طرف رو ببيني و باهاش آشنا بشى. منتقدهاى دوست يابى اينترنتى معتقدن وقتى شما در اينترنت به بي نهايت آدم با پروفايلهاى جذاب دسترسى دارى ديگه دلت نمي خواد با يه نفر باشى و بهش دلبسته بشى، در نقطه مقابل، عده اى هم ميگن اتفاقا اينكه دستت واسه انتخاب بازه مزيت قرارهاى اينترنتيه چون مي تونى اينقدر بگردى تا كسى رو كه ميخواى بالاخره پيدا كنى. با همه اين اوصاف، گزارشها نشون ميدن ازدواجهايى كه از اينترنت شروع شده، فقط بيست درصدشون بيش از دو سال دوام داشته، در حاليكه در ازدواجهاى خارج از فضاى مجازى، اين آمار حداقل پنجاه درصد بوده. 
با اين مقدمه طولانى، ميخوام نظر شما رو در اين خصوص بدونم، شما دوستان نظر و تجربه تون از دوستى هاى آنلاين چيه؟ آيا بهتره به همون روشهاى ارگانيك تر وارد رابطه شد يا ميشه رو ارتباطهاى اينترنتى هم حساب كنيم؟
#مهشيد_ابارشي
