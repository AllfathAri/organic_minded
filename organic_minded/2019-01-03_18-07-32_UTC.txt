.
یه اتفاق خیلی رایج که در روابط عاطفی، حالا چه دوست‌دختر/‌پسری، چه عقد و چه زندگی زناشویی وجود داره، اینه که یکی از طرفین با وجود اینکه آشکارا مورد خشونت عاطفى، کلامی، جنسی و فیزیکی قرار می‌گیره، باز هم احساس مثبتى نسبت به طرف مقابل داره و حاضر به ترک رابطه نمی‌شه. ‌به این پدیده که فرد قربانی با وجود آزار دیدن، نسبت به طرف مقابلش احساس همدلی، همراهی و وفاداری داره "سندرم استکهلم" می‌گن. ‌حالا چرا اين اسمشو براش گذاشتن؟ ‌"سندرم استکهلم" اشاره به جریان سرقت بانکی در سال ۱۹۷۳ در استکهلم سوئد داره. توی این جریان، چهار نفر از کارمندان بانک به مدت شش روز به گروگان گرفته می‌شن؛ اما بعد از آزادی در کمال تعجب نه تنها از گروگان‌گیراشون دفاع کردن و علیه‌شون شهادت ندادن، بلکه شروع به جمع‌آوری پول برای هزینه‌های وکالت اون‌ها کردن و كلى كمپين راه انداختن براي دفاع از گروگانگيرها!
‌این پدیده علاوه بر روابط عاطفی، در روابط دوستانه، خواهر برادری، پدر فرزندی، مدیر کارمندی و به طور کلی هر رابطه‌ای که یکی از طرفین در موضع قدرت و کنترل قرار داره و زور ميگه هم ممکنه خودش رو نشون بده. ‌
‌ما در روابط عاطفى به شدت شاهد سندروم استكهلم هستيم، فردى كه مدام تو رابطه اش شاهد تحقير، تنبيه، تهمت و توهينه ولي با توجيهاتى مثل اينكه "درسته که زنم/شوهرم دست بزن داره، اما بعدش ازم معذرت خواهى مي كنه"؛ "درسته که تو جمع تحقیرم می‌کنه، اما هيچى تو دلش نيست"؛ "همه مردها این‌جوری‌ ان، نبايد زیاد سخت ‌بگيرم، درست ميشه"؛ "تو این یه سال فقط دو بار کتکم زده"؛ "اگه دوستم نداشت که این همه کادو برام نمی‌خرید، يا منو سفر خارجى نمي برد"؛ "حالا از سرکار اومده خسته بوده یه چیزی گفته"؛ "اصن تقصير خودمه كه بهم توهين مي كنه" درسته كه بعضى وقتها ما نياز داريم كه براي تسكين رنجهامون، تاحدى واقعيت پيش رومون رو تخفيف بديم ولي بدبختى از نقطه اى شروع ميشه كه به جاى تخفيف واقعيت، دست به تحريف واقعيت مي زنيم. 
اون بخش خوشايند رو نگه ميداريم اما بخش هاى آزاردهنده رو كمرنگ و بي اهميت مي كنيم و به دست فراموشى مى سپريم.
حالا چاره چيه؟ اونچه كه تو اين شرايط بهمون كمك مي كنه تمام احساسات خوب و بدمون رو بدون كم و كاست، بدون تحريف، بدون كاهش شدت درد نسبت به شريك عاطفى مون بشناسيم و تصوير كاملى از احساسات مثبت و منفى مون پيدا كنيم.
ما با تحريف واقعيت به صورت موقتى خودمون رو از درد كشيدن نجات ميديم، ولى در دراز مدت رنجى نامتناهى نصيبمون ميشه. حالا انتخاب شما كدومه؟ درد لحظه اى يا رنج هميشگى؟ 
#مهشيد_ابارشي
#وحيد_دامن_افشان
