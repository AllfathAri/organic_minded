.
در ازدواج سنتي، مرد اين قدرت رو داره تا هر وقتي كه دلش بخواد همسرش رو دِق بده اما طلاقش نده. فرزندان رو از ديدن مادرشون محروم كنه. با يه نفقه اندك، خودش رو از هر شكايتي مُبرا كنه و زنش رو از ادامه تحصيل، كار و خروج از كشور مثل آب خوردن محروم كنه. در نقطه مقابل، زن هم اَهرم فشاري به نام "مهريه" داره كه سه سوت ميتونه بعد از عقد، آقا رو بندازه گوشه زندون و كل زندگيشو عِندالمُطالبه از چنگش در بياره. 
واقعا چطور ميشه رابطه اي كه قراره اَمن ترين رابطه انساني باشه، توسط "ابزارهاي قهري" كنترل بشه؟
در دنياي مدرنِ امروز، ما نگاه مون به ازدواج، بايستي يك نگاه مساوي با حقوق برابر باشه. اگر غير از اين بخواد باشه، خيلي نميشه به سلامت، ثبات و پايا بودنش اعتماد داشت.
به عنوان يك روانشناس كه با زوجهاي متعددي كار كرده ام، متوجه شدم عده اي از خانومها از "مهريه" به عنوان يك تضمين براي حفظ زندگي ياد مي كنن. درحاليكه هرگز "مهريه" كاركردي در حفظ يا بهبود كيفيت زندگي مشترك نداره. اگر هم به عنوان يك زن تصور مي كنيد مردي كه حاضر ميشه مهريه سنگيني براي شما ببنده، يعني به شما علاقه وافري داره، يا اينكه با مهريه مردي رو مي تونيد براي خودتون داشته باشيد، سخت در اشتباهيد. يا شما آقايي كه فكر مي كني با ندادن "حق طلاق" به زنِ دنياي امروز، زنت تو مُشتته و مي توني سر به راه نگهش داري و افسارت رو (دور از جون همه خانومها) دور گردنش بندازي، زهي خيال باطل. اينا يه مشت كليشه هايي هستن كه خيلي وقته تاريخ انقضاشون به سر اومده. واقعا چرا يه پسر بايستي اول زندگيش يه گوني سكه طلا بدهكار زنش باشه؟! يا اينكه چرا زني نبايد حقي براي پيشقدم شدن در پروسه طلاق داشته باشه؟ حق حضانت فرزند چرا اتوماتيك با مرده؟ حق اشتغال، حق تحصيل و ساير حقوق انساني چرا بايد از زن گرفته بشه و اجازه اش به مرد داده بشه؟! درسته كه قانون، حقوق برابري رو بين منِ مرد و شماي زن در نظر نگرفته، ولي شعور منِ مرد، بايستي من رو موظف كنه كه تك به تكِ اختياراتي كه به من اعطا شده رو براي طرف مقابلمم بپذيرم. و يك زنِ تحصيلكرده و امروزي هم بايد بدونه دليلي نداره فرد ديگه اي رو در شروع زندگي بدهكار خودش كنه. به نظرم مردي كه حاضر نيست حقوق طبيعي شما رو به عنوان يك زن، به رسميت بشناسه و سفت و سخت پاي ندادنِ حق طلاق واي ميسته و به هيچ وجه حاضر نيست بابتش ديالوگي برقرار كنه، يه جاي كارش ميلنگه. يا خانومي كه به هر روشي پاي مهريه واميسته و هيچ كوتاه نمياد، كُميتِ اون هم مي لنگه.
#دكتر_بهزاد_چاوشي
