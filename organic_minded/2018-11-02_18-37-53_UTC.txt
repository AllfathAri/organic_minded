.
در سال‌های اخیر بیشتر مبتلایان به ايدز در ايران از طریق ارتباطات جنسی پرخطر به این عفونت مبتلا شدن. منظور از ارتباط جنسی پرخطر هرگونه رابطه جنسی همراه با دخوله (واژنی، مقعدی و دهانی) که در اون از کاندوم استفاده نشده باشه. این ویروس فقط از طریق مایعات خاصی از بدن فرد مبتلا به فرد سالم می تونه منتقل شه. مثل: خون، منی، پیش منی (ترشحات آلت مردانه قبل از انزال)، ترشحات مقعد (چه مرد چه زن)، ترشحات واژن و شیر مادر. برای انتقال، لازمه که این مایعات در تماس مستقیم با مخاط فرد سالم قرار بگيره، به زخمی از بدن فرد سالم بخوره یا مستقیما وارد جریان خون فرد سالم بشه (مثل تزریق یا فرو رفتن سر سوزن آلوده). مخاطی که بهش اشاره شد در مقعد، واژن، داخل آلت مردانه و دهان فرد گیرنده وجود داره. پرخطرترین نحوه انتقال ویروس ایدز (اچ آی وی):
۱-از فاعل مبتلا به مفعول مقعدی درصورتی که از کاندوم استفاده نشه.
۲-رابطه جنسی واژینال بدون کاندوم در رتبه دوم قرار داره و شانس ابتلا در مرد و زن برابره.
۳-از مفعول مقعدی مبتلا، به فاعل در رتبه سوم قرار داره.
۴- احتمال انتقال ویروس از سوزن و ابزار آلات مرتبط با اعتیاد تزریقی تا شش هفته (یک ماه و نیم) پس از آلودگی وجود داره.
۵-این امکان وجود داره که اچ آی وی از مادر به فرزند در طی دوران حاملگی، زایمان و شیردادن منتقل بشه. هر چند تشخیص و شروع درمان می تونه این احتمال را بسیار کم کنه. انتقال اچ آی وی در موارد بسیار نادر از طرق زیر نیز امکان دارد:
-سکس دهانی: دخول آلت مردانه به دهان شریک جنسی، به علاوه لیسیدن واژن یا مقعد.
-بوسه فرانسوی (بوسه ای که زبان وارد دهان طرف مقابل شه) فقط در صورتی که هر دو نفر، آفت، خونریزی لثه یا زخم دهانی داشته باشن. توجه کنید که اچ آی وی از طریق قورت دادن بزاق (در دهان و دستگاه گوارش بدون زخم)منتقل نمی‌شه.
برای برخی این سوال پیش میاد که آیا اچ آی وی می تونه از طریق تماسهای روزمره، در مکانهای عمومی و یا از طریق نیش پشه منتقل بشه؟ پاسخ تمام این سوالها منفیه. این ویروس از طریق بغل کردن، دست دادن، توالت فرنگی، لیوان، ظروف غذا و بوسیدن عادی منتقل نمی‌شه. همچنین این ویروس از طریق بزاق، اشک و عرق در صورتی که با خون مخلوط نشده باشه منتقل نمی‌شه. پشه، کک و کنه هم در انتقال این ویروس نقشی نداره. در نهایت هم کسی نمی تونه از طریق عطسه و سرفه باعث انتقال این عفونت بشه.
تاكيد مي كنم كه استفاده درست از کاندوم نقش مهمی در پیشگیری از این بیماری داره.
منبع: مركز كنترل و پيشگيري بيماري هاي آمريكا(CDC)
#مهشيد_ابارشي
