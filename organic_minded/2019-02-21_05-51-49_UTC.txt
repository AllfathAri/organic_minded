.
خيلي از پدر و مادرا از همون كودكي از عصبانيت فرزندشون به شدت به وحشت ميوفتن. بعضيا به محض اينكه بچه شون خشمش رو بروز ميده ميترسن كه نكنه برن تو موضع ضعف! پس به محض اينكه بچه اعتراض مي كنه، شروع مي كنن به قدرت نمايي و ايجاد رعب و وحشت، صداشونو ميبرن بالا، تحقير مي كنن، رو بچه شون دست بلند مي كنن و خلاصه به هر رفتاري متوسل ميشن كه تو جايگاه قدرت بمونن.(والدين خودشيفته)
بعضيا تا بچه شون ابراز خشم مي كنه از درون خالي ميشن و مي ترسن كه اين يعني بچه مون كلا دوستمون نداره!(والدين بي اعتماد به نفس)
بعضي ديگه به محض اينكه صداي بچه شون ميره بالا تو ذهنشون از آينده مي ترسن كه امروز اگه جلوي اينو نگيريم پس فردا مي خواد چي بشه! و هر روز قراره گستاخ تر و ناسپاس تر و بي ادب تر بشه! پس سريع احساس خشم رو در فرزندشون بي اعتبار مي كنن كه ديگه بال و پر نگيره، كه مبادا اين عادت كنه و يه فرد و عصبي و پرخاشگري بشه كه بيا و درستش كن! (والدين مضطرب)
همه اينا يعني پدر و مادرا از خشم به عنوان يك احساس سالم و سازنده و لازم كه در وجود هر آدمي قرار داده شده مي ترسن! پس هر طور شده مي خوان سركوبش كنن و به فرزندشون هم ياد ميدن كه با اين احساست راحت نباش و تا خشمگين شدي يه كارى بكن كه خشمت از بين بره! 
يعني در واقع دارن يك بخش مهم از وجود فرزندشون رو مي كَنَن ميندازن دور! و بچه شونو با دست خودشون ناقص مي كنن. در حاليكه اون چيزي كه مشكل سازه پرخاشگري و رفتاراي مخربه نه احساس خشم! احساس خشم در ما نهاده شده تا از ما در مقابل خطرات و آسيب ها محافظت كنه، مثلا وقتي كسي داره بهمون توهين مي كنه خشمه كه اگه در وجود ما درست جريان پيدا كنه باعث قدرت و قاطعيت در كلام و چهره و بدن ما ميشه تا جديت ما رو به فرد مقابلمون انتقال بده. خشمه كه باعث ميشه وقتي كسي تو كار ما دخالت مي كنه، ما با اقتدار مرزهامون رو مشخص كنيم تا بار بعدي اين اتفاق نيوفته!
شما فرض كنيد كه نجارين و ابزار اصلي تون اره برقيه، يا آشپزين و ابزار اصلي تون چاقوس! حالا فكر كنيد كه به خاطر خطرناك بودن اين ابزارها شما ازشون بترسين و ببَرين اونها رو جايي بذارين كه نبينينشون! خب چي ميشه؟ بله شما هرگز كار باهاشون رو ياد نميگيرين و ازشون هيچ استفاده اي نمي تونين بكنيد! احساس خشم و واكنش هاى ما هم در بدو تولد، دقيقا شبيه به همين مثاله، خشم در كودك در ابتدا خيلي بدوي و ناشيانه اس و مي تونه بزنه تخريب كنه اما اين ماييم كه به عنوان پدر و مادر بايد با صبوري نحوه ابراز پخته و سازنده اش رو بهش ياد بديم تا فرايند رشد نرمالي داشته باشه.
#مهشيد_ابارشي
