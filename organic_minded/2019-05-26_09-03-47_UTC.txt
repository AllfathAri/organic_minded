.
امروز می خوام در مورد دسته اى از بیماری هاى روانشناختی صحبت کنم که متاسفانه اطلاعات در موردش تو کشور ما بسیار پائین و اغلب افردا مبتلا از بيمارى بودنش بي اطلاعن. منظورم اختلالات خوردنه! اختلالاتی که بسیار جدی و حتی کشنده هستن ولی در صورت تشخیص، قابل درمانن. اولیش مربوط میشه به اختلال پرخوری عصبیBinge eating disorder، یعنی فرد مکررا، بدون اینکه بتونه تمایلش رو‌ کنترل کنه، با سرعت بالا، مثل جارو برقی شروع به خوردن مقادیر زیادی از غذا می کنه. وقتی حمله پرخوری به فرد دست میده، یهو ممکنه از سر کار یا از تو‌ کلاس بزنه بیرون و ‌بی مهابا بره سراغ غذا. چون این افراد وحشتناک در مورد هیکل شون دغدغه دارن و از چاق شدن بیزارن مرتبا در حال رژیم گرفتنن هستن، اون هم رژیمهای سخت! کاملا جو گیر میشن و یهو ‌تصمیم می گیرن لب به مواد قندی نزنن، یا یهو کربوهیدرات رو به کل قطع می کنن يا كلا لب به غذا نزنن. نکته مهم اینجاست که بعد از هر بار حمله پرخوری، شرم، خجالت و ‌خود سرزنشی شدید میاد سراغ طرف و بنابراین دائما در معرض افسردگی های شدید هستن.
دومین دسته شامل بولیمیا Bulimia nervosa میشه. این مشکل، مثل اختلال قبلیه با این تفاوت که فرد بعد از پرخوری، سعی می کنه با انگشت کردن تو‌ گلو، هر چی خورده شده رو برگردونه یا با خوردن ملین غذاهای خورده شده رو بشوره ببره! بعضی اوقات هم ورزش سنگین در حد مرگ می کنن تا کالری وارد شده رو بسوزونن بره. به همین دلیل این افراد بعد از پرخوری غیب شون میزنه و زود ميپرن میرن دستشویی تا بالا بیارن. 
حالا نوع سوم، بیماری بى اشتهايى عصبى يا آنورکسیا Anorexia nervosa، تو این بیماری، طرف همش فکر می کنه که چاقه یا از چاق شدن اینقدر وحشت داره که رسما لب به غذا نمی زنه. به همین دلیل پوست و ‌استخون میشن ولى بازم تصور مى كنن كه چاقن و تو ذهن شون هر چی میخورن، شروع می کنن به کالری شماری. 
اگه هر کدوم از اینها رو در خودتون می بینید، نسبت بهش بی تفاوت نباشید. در موردش اطلاعاتتون رو بیشتر کنید و‌ بدونيد كه شما متاسفانه دچار نوع جدی از اختلالات روانشناختی شدید. براى درمانش به تنهايى كمكى از شما ساخته نيست، با مراجعه به مراکز ارائه خدمات روانشناختی و روانپزشکی می تونید مشکل تون رو رفع کنید.
#مهشيد_ابارشي
