.
در سال ۱۹۷۱، زمان جنگ آمريكا با ویتنام، نمایندگان کنگره‌ی آمریکا، به مسئله‌ای پی بردن که تمام ملت آمریکا رو متحیر کرد. اونها متوجه شدن که ۳۵ درصد از سربازها، هروئین رو امتحان کرده بودن و ۲۰ درصد از اونها هم كاملا معتاد به هروئين شده بودن.
تحقيقات در اين رابطه نشون داد با بازگشت به وطن نه نفر از ده سربازی که در ویتنام هروئین مصرف میکردن، تقریبا اعتیادشون از بین رفت! در نقطه مقابل، ديدن وقتي سربازها دوباره به ويتنام بر مي گشتن مصرف هروئين هم از سر گرفته ميشد. نتيجه اين تحقيقات نشون داد كه اگه تغییر بنیادی در محیط اتفاق بیفته، اعتیاد هم خود به خود حل میشه. به همين دليله كه به طور معمول ۹۰ درصد مصرف کننده های هروئین بعد از اینکه از مرکز توانبخشی بر مي گردن به خونه اي كه توش مواد كشيده بودن، دوباره اعتيادشون بر مي گرده. 
مطالعات جنگ ویتنام با بسیاری از عقاید ما كه رفتار ناسالم رو به عنوان یک ضعف رواني و به علت عدم وجود خويشتن داري و اراده ميدونه، در تضاده. مثلا، اگه اضافه وزن دارین، الكلى يا سیگاری هستین، احتمالا تمام زندگی بهتون گفتن كه به خاطر نداشتن کنترل و اراده اس. در حاليكه نقش محيط غيرقابل انكاره. اگه براتون مهمه كه وزن تون رو كاهش بدين يا تغذيه تونو سالم كنيد، نگاه كنيد چند نفر در اطراف شما به سلامت بدنشون اهميت ميدن.
درمانگری از آستینِ تگزاس به نام Patty Olwell معمولا موقع اسب سواری با دوستش سيگار مي كشيد. ايشون بعد از یه مدت سیگار رو ترک کرد و همينطور اسب سواری رو هم کنار گذاشت. سي سال بعد! دوباره سوار اسب شد و احساس کرد که مایله بازم سیگار بکشه. اين ولعِ مصرف نشون ميده كه ميل به سيگار در مغز ايشون كدگذاري شده، فقط چون برای یه مدت طولانی چون در محيط قرار نگرفته غيرفعال مونده. حرف آخر، شما میتونی یه عادت رو از بین ببری، ولی نمیتونی اونو فراموش کنی. وقتی که حالات روانی یه عادت، توی مغز شما حک بشن، پاک کردن و از بین بردنشون تقریبا غیر ممکنه، حتی اگه برای مدتی ازشون استفاده نشه. این مسئله به این معنیه که مقاومت کردن، استراتژی موثري نیست‌ و از شما کلی انرژی میگیره. شما در کوتاه مدت میتونی انتخاب کنی که به وسوسه ات غلبه کنی، ولی در طولانی مدت، ما محصولِ محیطی میشیم که توش زندگی میکنیم.‌ من تقريبا ندیدم که كسي توی یه محیط منفی باشه و عادات مثبتی داشته باشه. یه راه عملی برای حذف عادات بد اینه که در معرض عواملی که باعث اون عادت میشن قرار نگیرین. در واقع، به جای اینکه انرژیتون رو صرف 
قدرت ارادتون بکنید، اون رو صرف اصلاح محیطتون بکنید.
نظر شما چيه؟
#مهشيد_ابارشي
