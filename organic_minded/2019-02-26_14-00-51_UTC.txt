.
امروز روز زنه و خيلي ها هم در مورد اين روز مطلب نوشتن كه بسيار عالي هم حق مطلب رو ادا كردن، در مورد حقوق برابر زنان و مردان نوشتن، در مورد جايگاه برابر زن و مرد نوشتن، در مورد اينكه زن بيشتر از كادو و تبريك به مهم تلقي شدن به صورت مستمر نياز داره و در مورد اينكه زن بودن در مادر بودن خلاصه نميشه و... اما من خواستم بيايم از يه جنبه ديگه اي به اين روز نگاه كنيم. همه ما چه زن، چه مرد، چه ترنس سكچوال، چه كوئير، چه ميان جنسي و ...
بخشي از وجودمون شامل ويژگي هاييه كه زنانه تلقي ميشه. برخي خيلي بيشتر اين ويژگي ها رو دارن و برخي خيلي كمتر. همون طور كه ويژگي هاي منتسب به مردان در وجود همه ما وجود داره. ميشه گفت ما زن يا مرد مطلق نداريم كه روزي رو به نام روز زن يا مرد اسم گذاري كرديم! با اين دسته بندي ها، وجود جنسيت هايي كه در ميانه اين طيف قرار ميگيرن كاملا نفي ميشه و بنابراين ما درگير جا دادن خودمون در يكي از اين دو قالب ميشيم! و به همين دليله كه از نشون دادن خود واقعي مون شرم پيدا مي كنيم! زني كه عضلاتش برجسته اس ما رو پس مي زنه! مردي كه ناخن هاش بلنده باعث چندش ما ميشه! زني كه صداش كلفته و باصلابت حرف ميزنه به نظرمون زن نيست، لوند نيست و تنها مي مونه! مردي كه حركت دستاش با عشوه اس به نظرمون اواخواهره! زني كه از مادري كردن استقبال نكنه عاطفه نداره و هيچ وقت كامل نميشه! مردي كه از گلدوزي و آشپزي لذت ببره جذابيت نداره چون مرد نيست! مردي كه چهره بچگانه تر يا دخترونه تري داره حتما بايد يه خروار سبيل بذاره تا مردانگي رو پررنگ كنه! و اگه انساني در ميانه طيف فيزيولوژي جنسي باشه (يعني اندام هاي جنسي هر دو جنس رو داشته باشه)حتما بايد بره جراحي كنه و خودش رو در يكي از دو جنس زن يا مرد بچپونه!
ديروز يه پست گذاشتم كه براي رسيدن به آرامش به دنبال تكميل كردن پازل هاي شخصيت مون باشيم فارغ از ارزشگذاري هايي كه جامعه و خانواده برامون وضع كرده! ويژگي هاي منتسب به زنان و مردان هم از اين قاعده مستثني نيست! بياين امروز رو روز زن اسم نذاريم، روز بهتر ديدن ويژگي هاي منتسب به زنان در وجودمون باشه و به آغوش گرفتن تمام خودمون در هر كجاي اين طيف جنسيتي كه هستيم با هر گرايش جنسي اي كه داريم..
و روز مرد هم به استقبال ويژگي هاي منتسب به مردان مون بريم فارغ از اينكه جامعه ويژگي هاي منتسب به زنان رو براي مردان كسر شان مي دونه و يا ويژگي منتسب به مردان رو  زننده و زمخت براي زنان. يادمون باشه ما قدرت رو در <پذيرشِ تمامِ خودمون> مي تونيم پيدا كنيم نه در ناقص كردن و بريدن تكه هاي وجودمون.
#مهشيد_ابارشي
