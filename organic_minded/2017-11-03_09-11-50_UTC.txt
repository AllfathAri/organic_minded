نمي دونم چند نفرتون از اتفاق اخيري كه براي گربه خانم توسلي افتاده خبر دارين ؟ 
ايشون چند روزيه كه گربه شون رو از دست دادن و سوگوار و غمزده اين فقدان هستن ولي بازخوردها و واكنش ها به اين اتفاق تلخ  در فضاي مجازي خيلي تلخ تر و دردناك تره!
چرا هميشه در مقابل آدم ها و اتفاق هايي كه كمي برامون نامانوس و ناآشناس اينقدر جنگ و كشمكش درست ميشه؟ اينقدر موضع مي گيريم؟ و يا اين قدر موقعيت جديد رو به سخره مي گيريم و بي ارزش مي كنيم؟ 
تمام اين جنگ ها و كشمكش ها به يك دليل به وجود مياد كه ما از يك واقعيتِ رهابخش غافليم و اون هم اينه كه به جز چند درصدي از اصول در بقيه موارد زندگي، هيچ خوب يا بد، درست يا غلطي در دنيا وجود نداره كه ما بخوايم حقانيت خودمون رو ثابت كنيم و يا بد و غلط بودن ديگري رو! نه ما به خاطر اونچه كه هستيم اشتباهيم و نه ديگري به دليل رفتارش، بد و غلط! "موضوع تفاوت ما آدمهاست" 
ما با هم در انگيزه ها، اهداف، گذشته، زندگي فعلي و نحوه تجربه كردنِ دنياي اطرافمون، متفاوت هستيم ولي هيچ كدوم بهتر يا بدتر از ديگري نيستيم! وقتي شما براي از دست دادن همسرتون و عشق زندگي تون عزادار ميشين ممكنه كسي همون ميزان غم رو بعد از فقدان پرنده اش، گربه اش، خونه بچگي هاش، حتي عروسك يا پتوي كودكيش تجربه كنه! وقتي شما سر مزار عزيز از دست رفته تون شيون مي كنيد ممكنه فرد ديگه تو همون شرايط، حتي قطره اشكي هم نريزه! وقتي شما پدرتون، همه زندگي تون بوده ممكن براي ديگري، پدر براش منبع ترس و ناامني بوده! وقتي شما حاضر نيستين حتي يه روز هم ديدن مادر تون رو از دست بدين، ديگري با كيلومترها فاصله گرفتن از مادرش راحته! همه اينها انتخاب هاي متفاوت آدم هاست كه بنابر تجربيات و احساس خاصِ هر فرد تغيير مي كنه! تجربياتي كه ما هيچي از جزئيات اون نمي دونيم!! انتخاب هايي كه نه غلط هست و نه درست! نه خوبه و نه بد! نه سياهه و نه سفيد! "فقط متفاوته"
اگر با اين ديد به دنيا و آدمهاش نگاه كنيم، چقدر از ترس هامون و از اضطراب هاي خودمون در مواجهه با آدم ها كم ميشه و چقدر مي تونيم به خودمون اجازه بديم كه بيشتر زندگي كنيم و كمتر قضاوت!
#مهشيد_ابارشي
