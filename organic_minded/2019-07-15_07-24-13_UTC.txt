.
در سال ۱۹۶۷ جان لنون آهنگی بیرون داد به اسم، ”عشق تنها چیزیه که بهش احتیاج داری“ در حالیکه جالبه بدونین ایشون دو تا زن داشت که هر دوشون رو به شدت کتک میزد و یکی از بچه هاش رو کلا هیچوقت نخواست ببینه. یکسره به مدیر برنامه اش که همجنسگرا و یهودی بود، توهین می کرد و بابت این دو مسئله مدام تحقیرش می کرد. سالها بعد، آقای ترن رزنور، خواننده گروه Nine Inch Nails، آهنگی بیرون داد به  اسم ”عشق کافی نیست “. آقای رزنور، با وجود معروفیتش به خاطر اجراهای شوکه کننده اش و ویدئوهای عجیب و غریب و آزاردهنده اش، الکل و مواد رو به طور کامل کنار گذاشت، بعد از ازدواجش صاحب دو فرزند شد و در نهایت تور کنسرتهاش رو کنسل کرد که بتونه کنار همسر و فرزندانش بمونه و شوهر و پدر خوب و مسئولیت پذیری برای اونها باشه. یکی از این دو مرد، دیدگاه واقع گرایانه و مشخصی از عشق داشت، اون یکی نه. یکی از این دو مرد، عشق رو به صورت کاملا رویایی، به عنوان راه حل تموم مشکلاتش می شناخت، اون یکی نه. یکی از این دو مرد یه خودشیفته تو مخی بود، اون یکی نه. در فرهنگ ما، خیلی از ما، تصور ایده آل و خیالی از عشق می سازیم و درمانی متعالی برای همه مشکلات زندگی می دونیمش. توی فیلمها، داستانها و حتی تاریخ، تبدیلش کردیم به هدف نهایی زندگی. راه حل نهایی برای تمومی درد و رنج هامون و چون عشق رو به صورت ایده آل در میاریم، ازش زیادی انتظار داریم و به همین دلیل، روابط عاطفی ما بهای این طرز تفکرمون رو می پردازن. 
وقتی باور داریم که عشق همه اون چیزیه که بهش احتیاج داریم، مثل جان لنون، ارزشهای اساسی زندگی مثل احترام، تواضع و تعهد نسبت به آدمایی که برامون مهم هستن رو نادیده میگیریم. بالاخره وقتی قراره عشق همه چیز رو حل کنه، چرا به خودمون زحمت درست کردن بقیه مسائل رو بدیم، بقیه مسائلی که دشوارترن. ولی اگر مثل رزنور، باور داشته باشیم که عشق کافی نیست، اونوقت متوجه میشیم که روابط سالم، به چیزی بیشتر از احساسات و هیجانات عجیب و غریب نیاز دارن.
اسلایدها رو دونه دونه ورق بزنید تا عمیق تر متوجه منظورم بشید.
#دكتر_بهزاد_چاوشي
