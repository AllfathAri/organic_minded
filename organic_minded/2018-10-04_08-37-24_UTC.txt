.
خيلي از شما دوستان مدام به من و دكتر چاوشي لطف مي كنين و پيغام ميدين كه در مورد افزايش اعتماد به نفس برامون بنويسيد. ميخوام خدمتتون بگم كه راههاي افزايش اعتماد به نفس رو فراموش كنيد، اكثرا ادعايي بيش نيستن. راه ديگه اي رو ميخوام اينجا بهتون ياد بدم، اينكه چطور اعتماد به نفس تون رو پودر مي كنيد.
به جملات زير دقت كنيد:
واي كه من هميشه خنگم! 
من الان ليسانس دارم ولي هيچي بلد نيستم!
من هميشه گند مي زنم! 
همه از من موفقترن!
هيچوقت شانس نداشتم!
هيچكي منُ دوست نداره!
هيچكي به من توجه نمي كنه!
اگه خوب به اين جملات دقت كنيد يه نكته مشترك در همه شون نهفته اس. كلمات لعنتي "هميشه" "همه" "هيچوقت" "هيچكي" اين كلمات رو وقتي موقع گفتگو با خودمون به كار ببريم مثل اين مي مونه كه يه كارد دستمون بگيريم و بزنيم وسط قلبمون. مطمئنم حتي يك نفر رو نمي شه پيدا كرد كه بعد از چنين حمله اي به خودش، بلافاصله افسردگي به سراغش نياد. حالا شما فرض كنيد كه بعضي هامون روزي صدبار اين جملات رو به زبون مياريم.
پشت اين جملات بي رحمي و ميل به تنبيهي هست كه در وجود ما شكل گرفته كه نتيجه اش ميشه "گفتگوي دروني بيرحمانه". گفتگو دروني ما با خودمون در واقع تكرارِ گفتگوي والدين مون با ما در گذشته اس، كه در حافظه ناهشيار ما ثبت و ضبط شده. ما با خودمون همونطوري ديالوگ مي كنيم كه با ما ديالوگ كردن. اگه سرد و خشن و منتقد و سختگير با ما بوده باشن، طبيعتا الان ما هم با خودمون سرد و خشن و منتقد و سختگير گفتگو خواهيم كرد كه در روانشناسي آكادميك بهش ميگن Self-attack. با هربار خودزنيِ رواني، بيشتر و بيشتر افسرده ميشيم، اگه بخواي جلوش رو بگيري راهي نداري جز اينكه به اين "مكانيسم مخرب خودسرزنشي مون" آگاه و آگاه تر بشيم. تصميم بگيريم و برنامه ريزي كنيم كه ميراث دار اون بخش ناكارامد و مخرب مادر يا پدرمون با خودمون نباشيم. به جاي خودزني، شما به خودمراقبتي احتياج داريد. شما به جاي يه "جلاد دروني"، به يه "معلم مهربون دروني" احتياج داريد تا وقتي خطايي از شما مي بينه به "همه" وجودتون حمله نكنه، "همه كس" رو به رخ شما نكشه و  شما رو به "هيچ" تقليل نده و براي "هميشه" شما رو يه احمق تصور نكنه. شما معلم دروني مهربوني ميخوايد كه با شما "محترمانه" صحبت كنه، بهتون در شرايط سخت "دلداري" بده و خطاها و تقصيرات تون رو مدام تو سرتون نكوبه و بهتون كمك كنه كه راحت از كنارش بگذريد.
.
شما با خودتون چقدر درست و محترمانه حرف ميزنيد؟ اصلا هواي خودتونو دارين؟ #مهشيد_ابارشي
