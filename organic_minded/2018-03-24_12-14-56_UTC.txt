داشتن هر نوع رابطه جنسي (واژینال، مقعدی و دهانی) با شخص مبتلا به "پاپیلوماویروس" باعث ابتلا به این ویروس میشه. علائم اچ پي وي امکان داره سالها بعد از ابتلا بهش ظاهر بشن. بنابراین، نمیشه به طور قطعی گفت که طرف چه زمانی و در اثر رابطه جنسی با چه كسي به این ویروس مبتلا شده.
خوشبختانه در بیشتر مواقع "اچ پي وي" بدون ایجاد هیچ مشکلی خود به خود توسط سيستم ايمني بدن فعاليتش مهار میشه. اما اگر این ویروس در بدن شخص باقی بمونه، مي تونه مسبب زگیل تناسلی یا سرطان بشه. 
اين ويروس انواع بسيار مختلف و متعددي داره كه شماره ١٨ اين ويروس با ابتلا شدن به سرطان دهانه رحم و نوع ١٦ با ابتلا به سرطان دهان و گلو ارتباط داره.
توصيه اي كه تو كشورهاي توسعه يافته به والدين ميشه اينه كه فرزندشون، بين ١١ تا ١٢ سالگي حتما واكسيناسيون بشه. واكسن اين ويروس در سه نوبت بايستي صورت بگيره. 
برای دختران و زنان دو واکسن "سرواریکس" و "گاردازیل" برای محافظت از ابتلا به سرطان دهانه رحم در دسترس هست. گاردازیل برای محافظت از ابتلا به زگیل تناسلی و سرطان های مقعد، واژن و آلت تناسلي نیز مؤثره. برای پسرها و مردها نیز یک واکسن(گارادزیل) برای محافظت از اغلب زگیل های تناسلی و سرطان ها وجود داره.
تحقيقات نشون دادن كه زنهاي مبتلا به سرطان دهانه رحم و مردان مبتلا به سرطان حلق، هفتاد درصدشون دليلش وجود همين ويروس بوده. آقايون تا قبل از ٢١ سالگي و خانومها تا قبل از ٢٧ سالگي مي تونن از اين واكسن براي ايمن كردن خودشون در برابر "اچ پي وي" بهره ببرن. استفاده از کاندوم نیز خطر ابتلا به این ویروس و بیماریهای ناشی از اون رو کاهش می ده ولي فرد ناقل "اچ پي وي" می تونه از طريق نواحی پوشش نیافته با کاندوم ناقل باشه يا به نواحي پوشش نيافته  در مرد، ويروس رو انتقال بده، پس کاندوم نمی تونه محافظت کامل در برابر این ویروس باشه. بهترین راه محافظت، داشتن "رابطه ای وفادارانه" با یک نفر و پرهیز از داشتن شرکای جنسی هستش. كساني كه بيش از يك شريك جنسي دارن ريسك ابتلاشون به سرطان دهانه رحم و گلو بيش از دو برابر نسبت به كسي هست كه فقط يه پارتنر داره.
كساني كه بيش از پنج شريك جنسي در طول زندگي شون داشتن ريسك ابتلاشون به اين سرطانها بيش از پنج برابر ميشه.
پ.ن: بازداري از روابط جنسي بدون آگاهي رساني به شيوه رايج، هيچ وقت مثمر ثمر نبوده، اون چه كه مهمه بالا بردن اطلاعات جنسي نوجوون ها و جوون ها در اين رابطه است.  #مهشيد_ابارشي
