.
تبخال تناسلی یا "هرپس تناسلی" بیماري ايست که از ویروس “هرپس سیمپلکس” ایجاد می شه که دو نوع داره: ویروس هرپس نوع اول كه معمولا منجر به تبخال اطراف دهان و لب ها می شه. درحاليكه، تبخال ناحیه تناسلی معمولا از ویروس هرپس نوع دوم ایجاد می شه. 
تبخال تناسلي عمدتا در طول رابطه جنسی واژينال، مقعدي و دهاني، از طریق تماس با سطوح تناسلی، پوست، یا مایعات فرد ناقلِ ویروس منتقل می شه. 
متاسفانه دليل شيوع بالاي بيماريهاي آميزشي از جمله هرپس تناسلي، اينه كه فرد آلوده ممكنه هيچ علامتي رو نداشته باشه كه شريك جنسي اش بتونه با ديدن علامتي از عمل جنسي اجتناب كنه. در صورت فعال شدن ويروس، تاول‌هاي کوچک و متعدد در نواحي تناسلي و مقعد قابل مشاهده اس که پس از پاره شدن، زخم‌هاي دردناکي رو به جا مي‌ذارن. از اونجایی که اين ویروس نمی تونه خارج از بدن انسان زنده بمونه، خوشبختانه از طریق حوله، صندلی توالت، استخر، ظروف، صابون يا ملافه و البسه منتقل نميشه. نكته مهم اينه كه احتمال انتقال ويروس هرپس از مرد ناقل به پارتنر زن به مراتب بيشتره تا از زن ناقل به پارتنر مردِ، اين يعني اينكه زنها در ابتلا به اين ويروس آسيب پذيرترن.
متاسفانه اين بيماري درمان قطعی نداره و واكسني تا به امروز براش معرفي نشده و وقتی یکبار به این بیماری مبتلا بشيد ویروس براي همیشه در بدن شما باقی مي مونه.
بودن در يك رابطه متعهدانه و طولاني مدت هميشه براي داشتن رابطه جنسي اَمن توصيه ميشه، اما اگر شما در همچين موقعيتي نيستين متوجه باشيد كه استفاده مداوم و صحیح از کاندوم می تونه به کاهش خطر ابتلا به تبخال تناسلی کمک کنه. هرچند، کاندوم هم خيلي محافظ خوبي در برابر اين بيماري نيست، چون تبخال تناسلي در مناطقی که کاندوم پوشش نمی ده هم وجود داره. بهتره حواستون باشه كه اگر تبخال در نواحي تناسلي، مقعد و دهانتون وجود داشت از داشتن رابطه جنسي خودداري و پارتنرتون رو از وجودش مطلع كنيد. در صورت ابتلا، قرصهاي روزانه آنتي هرپس وجود داره كه با مصرفشون ريسك انتقال ويروس به پارتنرتون رو به طور محسوسي كاهش ميده.
اگه تصور مي كنيد كه ناقل اين ويروس هستيد مي تونيد با يه تست خون ساده از مبتلا بودن يا نبودنش مطمئن بشيد. در ضمن، مطلع باشيد كه تست پاپ اسمیر برای تشخیص هرپس تناسلی کاربردي نداره. 🌈دوستان بيماري هرپس تناسلي يا HSV با بيماري پاپيلوماي انساني يا همون HPV متفاوته و اين دو رو با هم اشتباه نگيريد.
منبع: "مركز كنترل و پيشگيري از بيماريهاي آمريكا"
#مهشيد_ابارشي
