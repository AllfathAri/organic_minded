رواندرماني يكي از تخصصي ترين و پيچيده ترين مشاغلي هستش كه مي تونيد تصورش رو بكنيد. سالها طول ميكشه فردي كه در اين حيطه، تحصيلات آكادميك رو گذرونده، بتونه با طي كردن دوره هاي كارورزي و آموزشِ تحتِ نظارت(سوپرويژن)، قادر باشه پا به اين عرصه بذاره. يك روانشناس عليرغم پشت سر گذراندن مقاطع دانشگاهي، بايستي از سلامت اخلاقي و پختگي شخصيتي بسيار بالايي برخوردار باشه. وجدان كاري، مسئوليت پذيري و تعهد به كارش، خصايصي هستن كه يه روان درمانگر بايد ازش برخوردار باشه. چراكه مراجع كنندگان به روانشناس، متاسفانه بخاطر شكنندگي و اختلالات شخصيت و آسيب پذيري در اثر استرس هاي تحميل شده در زندگيش، به راحتي مي تونن از سوي روانشناس ها از نظر مالي، جنسي و احساسي-عاطفي مورد سواستفاده قرار بگيرن. متاسفانه چون بسياري از رفتارهاي غيرحرفه اي در اين صنف، در محكمه قضايي، قابليت اثبات رو نداره،از شما به عنوان مراجعه كننده، انتظار ميره كه در انتخاب يا تداوم همكاري با روانشناس تون، ساده انگارانه تصميم نگيريد.
بنابراين از شما خواهشمنديم به نكاتي كه عرض مي كنيم نهايت توجه رو داشته باشيد: 
اول)هرگز از طريق چت با هيچ فردي وارد ارتباط درماني نشيد، هرگز چنين روشي در دنياي رواندرماني روش حرفه اي محسوب نميشه. 
دوم)در هيچ روش رواندرماني لمس بدن(جز دست دادن در موقع سلام و احوالپرسي كه اون هم بايستي در بستر فرهنگي متناسب با خودش رخ بده) به هر شكل و فرمي قابل قبول نيست حتي بين دو جنس موافق.
سوم)هيچ روانشناسي بيرون از جلسه درمان حق نداره كه با مراجع در ارتباط قرار بگيره، جز در صورت لزوم پيگيري وضعيت مراجع در شرايط بغرنج يا با هدف درمان از سوي متخصص رفتار درمانگر. 
چهارم)هرگز يك روانشناس حرفه اي، بيرون از مطب حق "قرار گذاشتن" و ملاقات با مراجع كننده اش رو نداره.
پنج)ازدواج و برقراي دوستي با مراجع كننده، رفتار منع شده است.
شش)حفظ اطلاعات بصورت محرمانه مهمترين فاكتور محسوب ميشه، مگر وقتي از سيستم قضايي براي شهادت در دادگاه احضار بشه يا احساس كنه خطر خودكشي يا دگركشي وجود داشته باشه مي تونه بخشي از اطلاعات رو فاش كنه.
هفت)لطفا تا وقتي از صلاحيت شخصيتي و حرفه اي متخصصي مطمئن نشديد راز زندگيتون رو بر ملا نكنيد. 
هشت)درمانگر حق فيلمبرداري از جلسه رو نداره مگر اينكه از شما بصورت مكتوب اجازه رسمي گرفته باشه و دلايل فيلمبرداري رو براي شما ذكر كرده باشه. 
نه) روانشناس حق تجويز دارو براي مراجعينش رو نداره و قطعا بايستي توسط روانپزشك در صورت نياز،دارويي تجويز بشه.
#دكتر_بهزاد_چاوشي 
#مهشيد_ابارشي
