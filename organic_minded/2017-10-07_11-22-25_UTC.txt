بيماري كه امروز قصد دارم در موردش حرف بزنم، اختلال اضطراب فراگيره. نگم براتون كه چقدر افرادي كه به اين بيماري مبتلا هستن آزار ميبينن و از اون بدتر اطرافيون اين افراد، چقدر اذيت مي شن. "نگراني" ويژگي اصلي اين بيماريه. اينكه همش فكر و ذهن درگير رخداد يه اتفاق بد و ناگوار تو آينده اس. و دائما از يه موضوعي به موضوع ديگه تغيير مي كنه ولي نگراني تموم نميشه! بيمار اضطرابي اتفاقاتي كه ممكنه در اينده رخ بده رو بصورت يه فاجعه در نظر مي گيره و همين موضوع خيلي مضطرب و مستاصلش مي كنه، اين نگراني هايي كه تمومي ندارن ممكنه در مورد سلامتي خودش و اطرافيانش، مسائل مالي (ترس از فقير شدن)، وضعيت تحصيل بچه ها، آينده بچه ها، مسائل شغلي و هزاران مورد ديگه وجود داشته باشن...! اين بيمارا مدام در خصوص تنها شدن و طرد شدن از طرف همسر يا پارتنرشون نگرانن. ببينين چه اضطرابي رو اين افراد تجربه مي كنن.
به هرحال تو اين افراد ممكنه از شدت اضطراب و نگراني، عضلات بدن سفت و منقبض بشن تا حدي كه بدن رو خسته كنه و حتي منجر به دردهاي بدني بشه. تمركز كردن خيلي سخت ميشه و معمولا ناتوان از درس خوندن يا مطالعه كردن ميشن. ممكنه احساس كنن كه انگار يه وزنه سنگين رو سرشون يا قفسه سينه شونه. همه هورمونهاي كه واسه داشتن يه خواب عميق لازمه رو در طول روز براي اروم كردن اضطراب استفاده كردن. بنابراين خواب اين بيمارا بسيار آشفته و بي كيفيته! 
قاطعيت تو اين افراد خيلي كمه، مدام اين دغدغه رو دارن كه به احساس ديگران نكنه صدمه اي بزنن، از عصبانيت بقيه به شدت مي ترسن، به پس خوردن از طرف بقيه خيلي حساس ان و بنابراين نمي تونن بين خودشون و بقيه مرز بكشن. 
تحقيقات نشون داده كه علاوه بر وجود جنبه هاي ژنتيك، بيشتر اين افراد دوران كودكي خيلي راحتي رو نداشتن و روابطشون با پدر يا مادرشون از نظر عاطفي خيلي باثبات و عميق نبوده. تجربه اتفاقات ناگوار مثل مرگ يكي از والدين قبل ١٦ سالگي، طلاق پدر و مادر، بيماري جسماني دوران كودكي و همچين چيزاي مي تونه خيلي در ايجاد اين بيماري موثر باشه.
علاوه بر اين ذهن اين بيمارا در "تحمل ابهام" بسيار بسيار ناتوانن. يعني اصلا نمي تونن در مورد چيزي كه نمي دونن طاقت بيارن و مدام تصويرسازي مي كنن، اونم چه تصاوير ذهني ترسناكي!!! خبر خوب اين كه اين بيماري به راحتي در خيلي از مواقع بدون دارو و از طريق رواندرماني قابل درمانه.
حالا اگه شما هم ترس و نگراني "بي موردي" از اتفاقي تو آينده داريد لطفا بيايد كامنت بزاريد.
#مهشيد_ابارشي
#آگاهي_براي_كمك_به_خود_و_اطرافيانمان
#اضطراب_فراگير
