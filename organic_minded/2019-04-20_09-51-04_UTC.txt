.
چه داستان غم انگیزیه وقتی یه نوجوون می خواد رشته تحصیلیش رو در مقطع دبیرستان انتخاب کنه ولی به بهونه های مختلف نمیذارن وارد رشته ای بشه که دوستش داره. حالا چه جوری؟ اول اینکه تو معدلت خوبه، حیف نیست بری انسانی؟ لازم نکرده بری هنر، محیطهای هنری سالم نیستن! موسیقی هم شد رشته، کی از موسیقی پول درآورده که تو دومیش باشی؟ رشته انسانی واسه بچه تنبلها و درس نخونای مدرسه اس، ضایعه اس بری این رشته! کار و دانش و فنی حرفه ای رو که دیگه اسمش رو هم نیاریا، همین مون مونده که به مردم بگیم رفتی کااااارو دااااانش! این همه معلم خصوصی واسه ات گرفتیم که بری قاطی بچه تنبلا؟! حالا تو برو ریاضی فیزیک، بعدش که دوست نداشتی تغییر رشته بده برو کنکور تجربی بده، یعنی چند سال دهن مبارکت قراره با هندسه تحلیلی و حسابان و جبر و احتمال و آمار پاک سرویس بشه تازه بعدش بری طی یه سال تمام دروسی رو بخوانی که قرار بوده حداقل تو سه سال بخونیشون. از همه اینا بدتر اون اولیای مدرسه اي که تنها متغیرشون در هدایت دانش آموزها به رشته های مختلف، معدل شونه! نه تنها علاقه و استعداد و مهارت و باور و هزار تا فاکتور دیگه از نظرشون هیچ ارزشي نداره بلکه نیاز جامعه و تحولات دنیای مدرن و بالطبع حذف بسیاري از رشته ها در آینده هم براشون اهمیت نداره و نتیجه شم میشه اینکه روانپزشک مون طبابت نمي كنن و ترانه میگن، معمارهامون فیلم می سازن، مهندسامون مجری و بازيگر میشن، فوتبالیستهامون خواننده میشن، وكيل هامون هامون هم ساخت و ساز مي كنن. 
در اینجا میرسیم به موضوع خنده داره بازار کار رشته های تحصیلی! عموما موقع انتخاب رشته هر کی از کنارمون رد میشد یادمه می گفت فقط "بازار کار". با گذشت زمان متوجه شدم که مگه موفقیت مالی به نوع رشته اس؟ اصلا مقوله تولید ثروت چه ربطی به نوع رشته داره؟ من کلی پزشک متخصص می شناسم که یک دهم یه پزشک عمومی درآمد ندارن. افرادی رو می شناسم که دیپلم ندارن ولی کلی دکتر داروساز تو داروخونه های این افراد مشغول به کارن. دوست کارخونه داری رو می شناسم که دیپلم داره ولی صدتا مهندس با مدرک دکترا دارن واسه اش کار می کنن. توانایی در ایجاد بازار به مهارتهای دیگه ای جز نوع رشته تحصیلی وابسته اس مثل ذهن منعطف و خلاق، مثل هوش اجتماعي بالا، مثل شناخت خودمون و احساسات و نيازهامون، مثل آگاهي از مرزها و محدوديت هامون، پس لطفا بازار كار رو تبدیل به بهانه اي براي تحميل نظرتون به فرزندتون نکنید. شما براي نوجوونا از تجربه تحصيلي و كاري تون بگين؟ آيا مدرك و رشته تحصيلي شما  تضمين كننده وضعيت مالي شما شده؟ا
#مهشيد_ابارشي
