.
.
وقتي يكي عطسه مي كرد، همه چي يهو بايد STOP ميشد، چون صبر اومده! حالا اگه صبر نمي كردي يعني رفتي تو آغوش خطر و اتفاق بدي قراره رقم بخوره، اما اگه بلافاصله بعدش يه عطسه ديگه مي كردي، اثر عطسه قبلي خنثي ميشد! رو ليوان چاي اگه يه برگ چاي بود يعني مهمون مياد، اگه چندتا برگ چاي بود، يعني به همون تعداد مهمون مياد، حتي اگه اون تفاله بلند بود يعني مهمون قدش بلنده! اگه يه اتفاق بد ميفتاد يعني قضا و قدر بوده، اگه پشت بندش يه اتفاق بد ديگه اي مي افتاد بازم خيلي مهم نبود فقط نگراني مهم اين بود كه خدا سومي رو به خير كنه، سومين رويداد، يعني بدترين رويداد! سيزده بدر براي اينكه بختت باز بشه، روز سيزده فروردين بايد سيزده تو بدر كني ولي اگه خداي نكرده بشيني خونه و بيرون نري خدا بهت رحم كنه. آب روشنايي مياره، يعني اگه داري ميري يه جاي مهم و تو مسير ببيني كسي شيلنگ اب دستشه و خيابون آب ميده، يعني قرارتو مي تركوني يا اگه ميخواي بري جايي و اب پشت بريزن يعني همه چيز تحت كنترله. اگه كلاغي اول صبح غارغار كنه يعني يه اتفاق بدي قرار رخ بده، صداي جغد يعني خبر بد و ديدن خرگوش تو مسير، نويدبخش يه اتفاق خوبه! خرافه مشهور "چشم زدن، چشم خوردن يا چشم شور" رو هم كه همه باهاش آشناييم و واسه منفي كردن اثرش به چوب بايد كوبيد يا اسپند دود كرد!
خطايي كه تو همه اين داستانا مشتركه اينه كه آدما همزماني دو تا پديده رو بعد چند دفعه تكرار به حساب عليت مي ذارن! مثلا اگه ٤ دفعه يكي ازشون تعريف كرده و بلافاصله بعدش سرماخوردن نتيجه گرفتن كه علت مريض شدن مون، چشم شور فلانى بوده! چرا؟ چون آدما دوست دارن تو اين دنياي پيچيده و بي در و پيكر فرمول يا قاعده هايي پيدا كنن كه يكم احساس كنن كنترل اوضاع تو دست شونه! مثلا خوششون مياد كه حالا كه پس علت مريض شدن شون رو فهميدن با دوري از اون آدم يا اسپند دود كردن اثر اون چشم بد رو مي تونن كنترل كنن! اغلب اين افراد آدمهاي نگراني هستن كه براي كاهش اضطرابشون بايد رو همه چيز كنترل داشته باشن پس بيشتر درگير اين خرافات ميشن. همين طور آدمهايي كه ذهنهاي پيچيده اي ندارن و دوست دارن پيچيدگي دنيا رو هم انكار كنن اگه اينكارو نكنن از اضطراب مواجه شدن با اين همه بي قاعدگي متلاشي ميشن! اما حقيقت اينه كه اتفاقاي دنيا، قاعده پذير و ساده نيستن. ما وقتي باور كنيم كه دنيا پيش بيني پذيره پس قطعا دنبال افزايش مهارت هامون براي مواجهه با وقايع غيرقابل پيش بيني هم نمي ريم. زندگي هميشه واسه ما برگايي داره كه رو نكرده بنابراين بهتره به جاي خيالبافي، مهارت هامون رو ارتقا بديم.
#مهشيد_ابارشي
