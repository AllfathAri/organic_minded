.
کوکائین خطرناکترین و اعتيادآورترین ماده "محرک Stimulant" در دنیاست که فقط چندبار مصرفش، وابستگی شدیدى مى تونه ایجاد کنه. احساس لذت شديد، القاى اعتماد به نفس بالا، افزايش ميل جنسى و قواى جسمانى تجربياتى هستن كه بعد از مصرف كوكائين عموما گزارش ميشه. آخرين تحقيقات تصويربردارى از مغز، نشون ميدن كه مصرف كوكائين، حجم قشر خاكسترى لوب پيش پيشانى رو كاهش ميده، بنابراين پر بيراه نيست كه مصرف مكرر و طولانی مدتش می تونه منجر به سایکوز Psychosis بشه. يعنى طرف دچار بدبینی، هذیان، توهم و رفتارهای عجیب و گاهی پرخاشگری بشه. حتما اطلاع داريد كه اين ماده خيلى هم گرونه، به همين دليل خيليا چون توان خريدش رو ندارن، رو به مصرف كراك Crack ميارن. حالا ببينيم كراك چيه؟ کراک در واقع فرم خنثی‌نشدهٔ کوکائینه. يعنى برخلاف كوكائين، نميشه تزريقش كرد. پس قابل حدسه كه كراك از كوكائين ارزونتر باشه، چون فرايند خالص سازي رو طي نكرده و بالطبع افراد كم بضاعت بيشتر سراغش ميرن. اما از اونجائيكه تو مملكت ما همه چى عجيب و غريبه، مديونيد كه فكر كنيد اون كراكى كه تا الان در موردش حرف زدم، همون كراكى هست كه تو ايران استفاده ميشه. سال ٢٠١٤، در تحقيق جالبى تو كشورمون معلوم شد كه حتى يه مولكول كوكائين هم تو كراكى كه در تهران فروخته ميشه وجود نداره و كراك ايرانى كلا از هروئين و مورفين ساخته ميشه. پس خاطرتون باشه، كراكى كه تو اروپا مصرف ميشه از كوكائين و كراكى كه تو ايرانه از هروئين ساخته ميشه. حالا دونستن اينا چرا مهمه؟ ١) چون كراك خارجى جزء مواد محركه و باعث افزايش سطح انرژى ميشه. اما كراك ايرانى چون جزء مواد مخدره، باعث ايجاد كرختي و منگى ميشه. ٢) خيليا شنيدن كه كراك باعث افزايش ميل جنسي ميشه، در حاليكه كراك ساخت داخل چون مخدره، اتفاقا ميل جنسي رو نابود مي كنه. ٣) كراك ايرانى ۱۵۰ برابر بيشتر از هروئین قدرت تخریب داره و تنها سه بار مصرف بسيار كمش، اعتياد بهش رو حتمي مى كنه، بنابراين كراك ساخت داخل يكى از قويترين مواد مخدر محسوب ميشه. در واقع، خلوص هروئین ١٠ تا ١٥ درصده، در حالی که کراک موردنظر ٦٠ تا ٧٠ درصد هروئین خالص داره. به همين دليل كه بعد يه ماه مصرف مداومش، تعداد دفعات مصرف روزانه به ۱۰ بار در روز (تقريبا ً هر ۲ ساعت يكبار) ميرسه. 
پ.ن خيلي مهم: يادتون باشه دقيقا به دلايل بالا، علت خيلي از اوردوزها همينه كه طرف به افزايش سطح انرژي و ميل جنسي كه فكر مي كرده نميرسه پس دوز مصرف رو اونقدر ميبره بالا تا نتيجه بگيره ولي به اوردوز و مرگ ختم ميشه.
#مهشيد_ابارشي
