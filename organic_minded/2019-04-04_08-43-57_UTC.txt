.
١)ما وقتي پشت سر كسي بدگويي مي كنيم، در لحظه بهمون خوش مي گذره چون احساسات مون رو داريم تخليه مي كنيم (البته به شيوه تكانشي و نادرست) ولي در درازمدت افراد بهمون بي اعتماد ميشن چون مي دونن كه احتمالا پشت سر اونها هم بدگويي خواهيم كرد. پس اگر ميخواين فرد معتبر و قابل اعتمادي باشين پشت سر ديگران بدشون رو نگين و اگر كسي خواست اين كار رو در حضور شما انجام بده يا به طور مستقيم ازش بخواين كه اين كار رو نكنه و يا بهش پيشنهاد بدين كه نكته اي كه داري در مورد فلاني ميگي خيلي نكته مهميه، موافقي بريم و با خودش درميون بذاريم تا بهش كمك كرده باشيم؟
٢)براي خودتون حق خطا كردن قائل باشين، نميشه اشتباه نكرد اما ميشه وقتي اشتباه يا خطايي كرديم شهامت داشته باشيم بپذيريم. خطامونو توجيه نكنيم، پنهان نكنيم، اونو تقصير ديگران نندازيم، دنبال فرار يا كل كل براي توجيه نباشيم. مسئولانه سينه جلو بديم و اعتراف كنيم كه خطا كرديم، معذرت خواهي كنيم و درصدد جبران بربيايم. تظاهر به بي خطا بودن و ابرانسان نمايي قاتل رابطه هاي انسانيه چون آدما مي تونن از خطاهاي ما بگذرن اما از توجيه هاي ما نه. چراكه وقتي ما خطامونو توجيه مي كنيم داريم به شعور طرف مقابل مون توهين مي كنيم و اين قابل تحمل نيست.
٣)ما عميقا براي افرادي اعتبار و احترام قائليم كه به ارزش ها و اهداف خودشون متعهدن، برخلاف تصور عموم، آدمها معمولا براي كساني كه منتظرن ببينن "ديگران" چي مي خواين سريع در ركاب شون قرار بگيرن ارزش چنداني قايل نيستن. اگر به دنبال احترام هستين، احترام، الكي سراغ تون نمياد. بايد با خودتون، مثل كارفرماتون رفتار كنيد تا ديگران هم جدي تون بگيرن. شما هرگز حرف كارفرماتون رو شوخي نميگيرين، هرگز برنامه هايي كه تعريف مي كنه رو نمي تونيد سمبل كنيد چون بلاخره گندش درمياد. چطوره كه وقتي به خودتون ميرسه اگر خودتون رو جدي بگيرين اسمش ميشه خودخواهي؟
٤)آدمهاي معتبر توي روابطشون دنبال روابط برنده-برنده هستن. يعني نه مايلن از آدمها سوءاستفاده كنن و نه اجازه ميدن كسي از اونها سوءاستفاده كنه. روابطشون بر اساس بده و بستان پيش ميره يعني با كسي تعارف الكي ندارن، سرويس اضافي نميدن كه بعدشم شاكي بشن كه من هيچي نگفتم فلاني چرا ازم سوءاستفاده كرد؟ اگركاري انجام ميدن جسورانه و مقتدرانه در ازاش طلب درخواست مي كنن و يا براي خوشايند دل خودشونه كه قدمي برميدارن. آدماي معتبر نه كسي رو زير پاشون له مي كنن نه اجازه ميدن كسي از روشون رد بشه. اونها هرگز به اين بهونه كه من آدم صلح طلبي هستم از حق خودشون نميگذرن.
عكس ها رو لطفا ورق بزنيد⏩
#مهشيد_ابارشي
