.
یه دوستی داشتم که عادت داشت همیشه پیش همه با افتخار جار بزنه که کمال گراست. اگه چیزی در اطرافش در حالت درست قرار نداشت به سرعت شروع به درست کردنش میکرد. استاندارد تعریف شده ذهنش به طوری باور نکردنی بالا بود.
میدونست که داره زیادی به خودش سخت میگیره ولی می گفت برای اینه که دوست داره پیشرفت کنه و زمانی که به بقیه سخت میگرفت، نظرش این بود که این کار رو از روی محبت انجام میده؛ چون دوست داره موفقیت کسایی که دوستشون داره رو ببینه. 
ولی یه اشکالی تو کار این رفیق ما وجود داشت: با اینکه یکسره داشت در مورد اینکه با استانداردهای بالا عمل میکنه و دوست داره به عالی ترینها دست پیدا کنه حرف میزد، ولی در عمل کار چندانی از پیش نمیبرد و همش درجا میزد. 
ماهها روی پروژه ای کار میکرد بدون اینکه به کسی نشونش بده، چون تصورش  این بود که کارش هنوز عالی نشده! در نهایت همیشه پروژه هاش رو نیمه کاره رها میکرد، چون به نقطه ای میرسید که متوجه میشد که اون کار، هرگز با چیزی که در ذهنش تصور میکنه، برابر نیست.
هفته ها، ماهها و گاهی حتی سالها به خودش فحش میداد یا به این دلیل که کاری رو نصفه رها کرده یا بخاطر اینکه چرا از اول یه کار بیهوده و به درد نخور رو شروع کرده و وقتش رو براش تلف کرده. خلاصه که سالهای زندگیش، جریان مداومی از ایده، تصمیم گیری، برنامه ریزی، پیشرفت و رها کردن بود، بدون اینکه هیچ کدوم به نتیجه برسه. دریغ از یکبار! 
اجازه بدین همین اول تکلیفمونو با هم روشن کنیم، من نمیخوام شما رو نصیحت کنم که استانداردهاتون رو پایین بیارید. اتفاقا فکر میکنم کمال گرایی از نوع درستش، میتونه فایده های زیادی، هم در زندگی شخصی و هم زندگی کاری افراد، داشته باشه. چیزی که در مورد افراد کمال گرا، جالبه، اینه که اکثر اونها، نسبت به پذیرفتن توصیه و  نظر دیگرانی که سعی میکنن عملکرد غیر منطقی شون رو بهشون نشون بدن، به شدت گارد دارن. دلیلش اینه که کمال گراها اصولا باور دارن که دیگران بلد نیستن هیچکاری رو به درستی انجام بدن و یکسره گند میزنن، پس چرا باید به حرفشون گوش کنن؟ در واقع از نظر اونها  هیچکس در حدی نیست که بیاد به این آدم ها توصیه ای بکنه! نتیجه شم میشه اینکه فرد کمال گرا مجلوره به تنهایی با مشکلاتش دست و پنجه نرم کنه. مثلا همون دوست من، هر وقت برام تعریف میکرد که روی پروژه ای گیر کرده و من راه حلی بهش پیشنهاد میدادم، هزارتا دلیل برای من میاورد که بهم ثابت کنه راه حلم به درد نخوره. شش ماه می گذشت، هنوز سر نقطه اول بود!
براى خوندن ادامه مطلب، اسلايدها رو ورق بزنيد لطفا.
#دكتر_بهزاد_چاوشي
