تو پست هاي قبلي حسابي در مورد اضطراب و انواعش توضيح دادم، و گفتم كه اكثر كسايي كه به اين بيماري مبتلا هستن ذهنشون هميشه در مورد مسائل متعدد نگران و دلواپسه. ٩٠ درصد اين بيمارا همزمان به بيماري افسردگي مبتلا ميشن! پس اگه دارين از اين مشكل رنج مي برين اين پست رو از دست ندين. 
١) موقعيتهاي بلاتكليف و مبهم رو تحمل كنين: يادتون نره كه تار و پود دنيا رو با ابهام بهم بافتن. ما ذره اي نسبت به اتفاقات اينده نمي تونيم اگاهي كسب كنيم، پس اگه مي خواين حالتون خوب بشه اجازه ندين كه ذهنتون بطور وسواس گونه در مورد اينده مدام كندوكاو كنه. بپذيريد كه "ندونستن" بخش مهمي از زندگيه و "ندونستن" و "در ندونستن موندن" رو تمرين كنيد.
٢) اضطراب حتما حتما بايد تو ذهنمون تبديل به يه "راه حل" بشه، يعني تمام سعي تون اين باشه كه بجاي دست پاچه شدن و هل كردن، "حل مساله" ياد بگيرين.
٣) كمال گرايي تقريبا ويژگي همه ادماي مضطربه. افراد كمال گرا كسايي هستن كه تحمل متوسط بودن رو ندارن. پس براي خلاص شدن از اضطراب بايد براي متوسط بودن تلاش كرد و هموني كه هستي رو با تمام محدوديتها و نقايص ات بپذيري. جرات داري دست از بلند پروازيت برداري و يه آدم متوسط بموني؟!
٤) ذهن اغلب ما يا داره گذشته رو نبش قبر مي كنه كه نتيجه اش قطعا چيزي جز "افسردگي" نيست يا داره تو اينده سير مي كنه كه "ترس و اضطراب" نتيجه ش مي شه. پس هر كاري كه به ذهنتون كمك مي كنه كه زمان بيشتري رو تو زمان "حال" بگذرونه استقبال كنيد. ورزش، يوگا و مديتيشن، رواندرماني و ... از جمله اين كارهاس.
٥) از اضطرابتون نترسين. اضطراب يه تجربه ي انسانيه كه همه آدمها تجربه اش كردن. هر وقت سراغتون اومد اول از همه به ريتم تنفس تون توجه كنين. تا بتونيد عميق و آروم نفس بكشين، بعدش تمام توجه تون رو روي عضلات بدنتون متمركز كنين، از نوك پا تا كف سرتون رو از پايين به بالا اسكن كنيد. هر انقباض يا گرفتگي كه تو عضلاتتون هست رو رها كنيد و همزمان نفس عميق و اروم رو فراموش نكنين.
٦) از اينكه كسي شما رو مضطرب ببينه شرمگين نشين. شما خودتون چون مي دونين مضطربين ممكنه همش فكر كنين بقيه هم شما رو مضطرب مي بينن. بذارين خيالتون رو راحت كنم، سالها به ما روانشناسا تو دانشگاه آموزش ميدن تا بتونيم اضطراب رو تشخيص بديم، پس خيلي بعيده كسي از بيرون به اضطراب شما پي ببره.😉
٧) اگه مواردي كه گفتم رو انجام ميدين و بهش باور دارين ولي همچنان مضطربين حتما به يه متخصص روانشناس مراجعه كنين، بررسي وضعيت سلامت روان شما مثل چك كردن سلامت جسمانيتون مهم و ضروريه.

#مهشيد_ابارشي
