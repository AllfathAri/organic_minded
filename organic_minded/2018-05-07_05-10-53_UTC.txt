چند وقت پيش خانوم جووني براي جلسه مشاوره تشريف آورده بود كه شكايت اصليش اين بود كه نمي تونه به كسي "نه" بگه و از اين موضوع حسابي شاكي بود. مثلا، تعريف مي كرد كه نمي تونه به همكلاسيش بابت اينكه نمي خواد الان تو بوفه دانشگاه غذا بخوره "نه" بگه و ميره و دوستش رو همراهي مي كنه عليرغم اينكه اصلا دلش نمي خواسته. يا اينكه دوستش تو يكي از اين شركتهاي هرمي ازش ميخواد پولي بذاره ولي ايشون با اينكه كاملا با اين ماجرا مشكل داشته كلي پول ميده كه فقط "نه" نگفته باشه يا اينكه در خودش اين اجبار رو احساس مي كنه بعد از دانشگاه چندتا از همكلاسيهاش رو تو مسير تا يه جايي برسونه در حاليكه اصلا تمايل به اين كار نداره. اينا نمونه هاي كوچيكي از مشخصات افراد مهرطلب هستن. افراد مهرطلب، حاضرن دست به هركاري بزنن تا بقيه دوستشون داشته باشن. به شدت از ناراحت شدن و طرد شدن و مورد قضاوت قرار گرفتن، مي ترسن، طوري كه اكثر اوقات سر هر موضوعي با ديگران موافقت مي كنن، حتي وقتي عميقا باور دارن كه طرف مقابل در اشتباهه. افراد مهرطلب و وابسته جوري تربيت شدن كه بسياري از اوقات "نه گفتن" به بقيه براشون غيرممكنه، چون هميشه طرف مقابلشون رو در ذهنشون، برتر و محق تر از خودشون مي دونن و در مقابل، خودشون رو كم اهميت و بي ارزش تصور مي كنن. اين افراد از داشتن تعارض با بقيه به شدت مي ترسن به همين دليل اينقدر كوتاه ميان و سرويس ميدن كه نكنه كسي باهاشون دچار اصطكاكي بشه. بدبختانه، بخاطر فرار از اضطراب و ترس ناشي از دوست داشته نشدن، هيچ وقت قاطعانه رفتار نمي كنن و نه نميگن كه متوجه بشن اتفاقا اين قاطعيت شون نتيجه بدي هم نداشت. ما تقريبا بيشترين حملات پنيك رو در اين افراد شاهد هستيم به اين دليل كه اين افراد فشار رواني زيادي رو روي خودشون ميذارن. بماند كه فرهنگ ما تملق و تعارف و خودشيريني رو از بچگي به ما آموزش ميده، اما تجربه كاري من نشون ميده يكي از دلايل مهم شكل گيري چنين شخصيتي از واكنشهاي خصمانه و متحكمانه و طردكننده والدين در كودكي اين افراد نشات مي گيره. انگار در مغز اين بچه ها تصويري از پدر و مادر خشن و بيرحم حك ميشه و در بزرگسالي اون تصوير ذهني به صورت ناهشيار بر روي آدمهاي ديگه تابونده ميشه و ديگران رو همون طور طردكننده و خشن و بيرحم تصور مي كنن و به همين دليل در برا اونها خشكشون ميزنه و فلج ميشن. بنابراين، من به عنوان روانشناس، آموزش ديدم كه به چنين فردي كمك كنم تا بتونه با  تصوير واقعي از آدمهاي پيرامونش در تماس باشه و افراد امروز رو تو كفش آدمهاي گذشته اش كه باهاش نامهربون بودن نبينه.
#مهشيد_ابارشي
