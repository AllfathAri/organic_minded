نكته چهارم، تجربه سكس مي تونه تعهد يا مسئوليت پذيري ناپخته و خامي رو در عده اي از افراد ايجاد كنه. يعني در طي زمان، عليرغم عدم رضايت يا تفاهم دو نفر نسبت به همديگه، اما به علت القاي حس تعهد و مسئوليت پذيري بواسطه رابطه جنسي صورت گرفته، تصميم به ازدواج  كنسل نميشه و بجاش يه زندگي نيم بند و پر ريسك آغاز ميشه.
.

نكته پنجم، دو طرف در طي تعامل ممكنه تصور كنن كه چون رابطه جنسي لذت بخشي دارن پس همه مسائل مابقي هم اوكيه. در حاليكه بعد از ازدواج متوجه ميشن كه متغيرهاي مهمتر ديگه اي هم در زندگي زناشويي هست كه بسيار تعيين كننده تره، حتي مهمتر از يه سكس خوب كه ضامن ازدواج شون مي تونست باشه ولي از چشمشون دور مونده. بنابراين هرگز نبايد داشتن يه رابطه جنسي خوب رو به عنوان شرط كافي در نظر گرفت، بلكه مي تونه به عنوان شرط لازم بهش نگاه كرد.
نكته ششم، در روابط جنسي پيش از ازدواج، عموما به علت وجود محدوديتهايي كه براي "سكس در مكان مناسب" وجود داره، اين تجربه ممكنه در موقعيتهاي نامناسب و به صورت سرسري و نامطلوبي رخ بده و باعث بشه كه بر روي تصوير ذهني طرفين اثر منفي بذاره. چه بسا اگر اين تجربه در زمان و مكان مناسبي رخ ميداد هرگز اين كج فهمي ها رو دامن نمي زد.
.

نكته هفتم، متاسفانه در جامعه ما نسبت به موضوع "نقش سكس در زندگي زناشويي" بسيار اغراق شده. خيلي مي شنوم كه بهم ميگن كه بسياري از طلاقها به دليل مشكلات جنسي رخ ميده. در اينجا بايد بين "عمل جنسي" و "رابطه جنسي" تمايز قائل بشيم. تجربه نشون ميده كه اصولا درصد بسيار كمي از جداييها به علت ناتواني در ايجاد عمل جنسي و مشكلات ارگانيك رخ ميده. پس موضوع چيه؟ ماجراي "رابطه جنسي" چيزي كاملا مجزا از "عمل جنسيه". رابطه جنسي يعني يه عمل جنسي به همراه يك رابطه انساني اَمن و شفاف توام با توجه به رفع نيازهاي رواني همديگه. در صورتي كه اين اتمسفر در رابطه حاكم باشه، موضوع سكس يه ماجراي حل شده هستش. حتي اگر مشكلي در عملكرد جنسي باشه به راحتي قابل درمانه. در واقع طلاق زماني رخ ميده كه "رابطه جنسي" صرفا به "عمل جنسي" تقليل پيدا مي كنه و رابطه عاري از اصالت، صداقت و صميميت بشه.
.

نكته هشتم، من در كار با مراجعين مختلف به عينه ديدم مردي كه واقعا در ايجاد يه رابطه صميمانه مصره و قصد جدي از رابطه داره نه تنها عجله اي براي جنسي شدن رابطه نداره، بلكه خيلي هم معذبه و تازه دختره بايد يخ آقا رو يه جاهايي بشكنه. جنسي كردن سريع رابطه و تعجيل از سوي آقايون،مي تونه نشونه قابل استنادي مبني بر عدم صحت ادعاشون در ايجاد يك رابطه عميق و بلند مدت باشه.

#مهشيد_ابارشي
