‎.
بعضي وقتها كليشه هايي در پس ذهنمون در جريانه كه اصلا معلوم
 نيست منطقش چيه؟ مثلا:
‎١) "مرد بايد قدش از زنش بلندتر باشه". حالا اين اصل، رو چه حسابي ايجاد شده خدا ميدونه. بارها دخترهايي رو ديدم، مردهايي بسيار قابل احترامي رو به خاطر چندسانت ناقابل طرد كردن.
.
‎٢) "سن زن بايد از مرد كوچيكتر باشه". چرا "بايد" ؟ حالا زن از مرد چندسال هم بزرگتر باشه مگه چه اتفاقي رخ ميده؟ ‎
.
٣) "زنها هميشه بايد تمام بدن شون شيو باشه". وگرنه مورد قضاوت قرار ميگيرن كه به خودش نميرسن و نامرتبن. در حاليكه آقايي كه تمام تن اش پر از مو باشه اصلا قضاوتي نميشه؛ چون مَرده. مگر غير از اينه كه هر دو به صورت خدادادي بدن شون مو درمياره، چرا زن ها بايد 
حتما موزدايي كنن ولي براي يك مرد اين اصلا دغدغه نيست؟
.
‎٤) "مرده كه بايد كار كنه و زنه كه بايد بچه بزرگ كنه". حالا اگه خانوم شاغل باشه و آقا مسئوليت بزرگ كردن بچه رو قبول كنه خب چه اتفاقي مگه مي افته؟ اصلا مرد خونه دار باشه و همسرش نون آور خونه باشه، خب كه چي؟ مگه آيه از آسمون نازل شده كه مرد بايد كار بيرون رو بكنه؟ چون از قديم اين جوري بوده بايد به همين شيوه فكر كنيم؟
.
‎٥) "دوست پسر بايد همه جا پول همه چي رو حساب كنه"
‎جوري به قانون تبديل شده كه اگه پسري از دوست دخترش بخواد دَنگي دونگي هزينه رو بدن، بلافاصله انگ خسيس بودن روي پيشوني پسره مي چسبونن. از اون طرف هم معضل داريم، اگه دختري تو اين سيستم بخواد مستقل باشه و سهم خودش رو بده، حالا به آقا برميخوره كه بيا و ببين.
.
‎٦) "آقا بايد از خانم خواستگاري كنه": چون از قديم گفتن زن نازه و مرد نياز، يك تصور كاملا كليشه اي و جنسيت زده. خب امروز زن از مرد براي زندگي مشترك خواستگاري كنه چه اتفاقي ميفته؟ به كجاي دنيا بر ميخوره؟ زندگي امروز يك شراكته كاملا برابره. پس اصلا مهم نيست چه كسي در ابتدا پيشنهاد شراكت رو داده.
.
٧) "اگر مردي سخت كار كنه تا ارتقاء شغلي بگيره همه بهش حق ميدن كه هيچ دغدغه ديگه اي مثل آشپزي و خونه داري و بچه داري نداشته باشه، واااي اگه يه خانم بخواد متمركز به كارش فكر كنه. قضاوت ميشه كه به وظايفش نميرسه و ميخواد مثل يك مرد كار كنه". اين تفاوت ها و تبعيض ها ديگه از كجا اومدن؟
.
دوستان اين بحث نه مردستيزانه اس نه ضد زنه، فقط قراره فرصتي فراهم كنه تا يكبار بي تعصب در مورد كليشه ها تفكر كنيم و از زاويه ديد منطقي و با نگاهي نقادانه اين كليشه ها و كليشه هاي ديگه رو مورد بازنگري قرار بديم. شما چه كليشه بدون كاركردي ديگه اي رو سراغ داريد؟
#مهشيد_ابارشي
