.
بیاین فرض کنیم خانومى موبايل همسرش رو چك مى كنه و تو پيغامها صحبت مشكوكى بين شوهرش و خانم ديگه اي كه همكار شوهرشه پيدا نمي كنه، هيچ تيكي زده نشده، و یه عالمه مطلب در مورد پروژه كاريشون توی پیام ها بوده. ولی! در کنار صحبتهاى كارى، هر دو طرف در مورد مسائل شخصی زندگيشون گفتگو كردن اما هیچ ابراز علاقه ای در کار نبوده، عکسهاى سلفی رد و بدل نشده و هيچ مدرک جرمی به اندازه ای که دل خانوم رو به شور بندازه وجود نداشته ولي حسادت خانم برانگيخته شده، حالا اينجا تكليف چيه؟
بخشی از مشکل حسادت، "عدم پذيرش ابهامه". آدمها در اين مواقع همش تو اين فكرن كه آیا واقعا خبری نیست؟ یا بالاخره يه چيزى هست اما هنوز مدرکي براش پیدا نکردن؟ مسئله اینه که هیچکدوم نمیتونن چیزی رو اثبات کنن و بدبختانه با اینکه وجود مدرک میتونه گناه رو اثبات کنه ولی نبودش نمیتونه اثباتِ بی گناهی باشه. ممكنه تو اين موقعيت، خانوم تصور كنه كه همسرش به همکارش علاقه داره ولی فعلا حرفی دربارش حرفي نزده!
خب حالا این زوج باید چیکار کنن؟ اين شرایط ابهام، آزار دهنده اس. همسر اين خانوم احتمالا میخواد که همسرش رو درک کنه ولی دوست نداره یه رابطه کاری خوب رو هم در محل كارش از دست بده. اگه آقاي شوهر اذیت شدن همسرش رو نادیده بگیره، احساس بدی نسبت به خودش پیدا می کنه ولی اگر هم براي جلب اعتماد همسرش، رابطه كاريش رو قطع كنه در نهایت سرخورده و عصبانی میشه. راه بر طرف کردن معضلات این چنینی، يك گفتگوى صادقانه و عادلانه اس براي برطرف كردن ابهامات ايجاد شده. هر يك از طرفين باید بررسی کنن و ببینن ایراد کار کجاست كه يك رابطه معمولي اينقدر حساسيت برانگيز و حسادت برانگيز شده، آیا آقا طي مدت زندگي مشترك نتونسته خانمش رو  از احساسي كه بهش داره مطمئن كنه یا  بدون اينكه خودش متوجه باشه، با همکارش زيادي صمیمی برخورد می كنه؟ آیا خانوم فرد ناامنيه و داره اجازه میده اعتماد به نفس نداشتن اش، باعث بشه اون زن دیگه (همکار همسر) رو رقيب خودش تصور كنه؟ آیا خانم داره شوهرش رو وادار میکنه تاوان اشتباهات دوست پسرهاى بی وفای قبلیش رو بده؟
پس اونها نیاز دارن به جاي موندن تو ترديد، شجاعانه و صادقانه در مورد این مسائل حرف بزنن.
شخصی که حسودیش شده حق داره از پارتنرش بخواد نیازهای احساسیش رو برطرف کنه تا دوباره احساس امنيت كنه. ولی باید دقت کنه که اين تنها وظیفه پارتنرش نیست که حال اون رو خوب کنه؛ خودش هم باید برای بهتر کردن حالش راه حل پیدا کنه؛ چه به معنی بیان نیاز هاش باشه، چه آروم کردن خودش با كمك مشاور و روانشناس.
#مهشيد_ابارشي
