.
خيليا وقتی هدفی تو سرشونه، حالا میخواد شروع یه بيزينس باشه یا تخصص تو يه حرفه، به كسى که در حال حاضر دقيقا داره همون هدف رو به خوبى انجام میده نگاه مى كنن و استراتژيى که اون داره به کار می بره رو مهندسی معکوس مى كنن. يعنى يك الگوبردارى كوركورانه. قطعا یادگرفتن از تجربیات افراد موفق برای سرعت بخشیدن به یادگیری راه خوبیه.
ولی به همون اندازه مهمه یادمون باشه كه روشها، عادت ها و استراتژی هایی که افراد موفق، امروز ازشون استفاده مي كنن، احتمالا همون هایی نيستن که مسیرشون رو با استفاده از اونها آغاز  کردن. چیزی که الان برای اونها کاربرد داره، لزوما همون چیزی نیست که ما برای شروع بهش نیاز داشته باشیم. درك اين تفاوت خيلى مهمه.
یاد گرفتن از دیگران عالیه ولی مقایسه شرایط فعلی مون با کسی که در حال حاضر موفقه، باعث ميشه احساس کنیم برای شروع کردن، وسایل، امكانات و مهارت های کافی رو در اختیار نداریم و اين براى يكى كه تو شروع راهه يك آفت بزرگه.
ما به شرایط مطلوب اونها نگاه مى كنيم، حالا به جاى اينكه بخوايم تن به سختياى مسير بديم، خیلی آسون تره که خودمونُ قانع کنیم که نیاز داریم وسایل تازه بخریم، مهارت های خاصى یاد بگیریم و با افراد خاصى آشنا بشیم، قبل از اینکه حتی قادر باشیم قدم اول رو به سمت هدفمون برداریم و معمولا این طرز فکر خيلى از ماست. مثلا دلمون مى خواد يه كوهنورد حرفه اى بشيم، ميريم كلى پول صرف خريد تجهیزات مى كنيم، کوله های ضد آب، لباسای جذب کننده رطوبت، کفشاى مخصوص و... منظور من این نیست که تجهیزات به درد نميخورن، اتفاقا تجهیزات مناسب میتونه کار ما رو تو جاده خیلی آسون کنه، ولی واسه شروع واجب نیست. ما برای اینکه شروع به دویدن کنیم احتیاج به کفش جدید نداریم، لازم نیست قابلمه های جدید بخریم که سالم غذا خوردن رو شروع کنیم يا واسه يادگرفتن عكاسى، حتما نبايد يه دوربين خفن و حرفه اى بخريم يا حتما كلاس بريم. اينها میتونن کار ما رو راحت کنن اما برای شروع ضروری نیستن.
به طور كلى سعى كنيم فقط يه نيم نگاهى به فرد موفق داشته باشيم نه اينكه غرق در الگوشون بشيم. ما تو مسير، شاهد شكست ها و از نو شروع كردن هاى اون فرد نبوديم و الان فقط داريم نتيجه طلايى كارش رو ميبينيم اما خون دل خوردن هاى قبلش رو نه و اين مقايسه سمى مى تونه فقط ما رو از ادامه مسير نااميد كنه.
دوستان حواسمون باشه تصویری که از کمال داریم مى تونه جلوی شروع کردن ما رو بگیره. شروعی که تمام عیار و کامل نباشه همیشه میتونه بهبود پیدا کنه ولی وسواس بیش از حد روی یک برنامه کامل، هميشه مانع از جلو رفتن ما ميشه.
#مهشيد_ابارشى
