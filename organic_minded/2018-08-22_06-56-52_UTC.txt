.
از خيلي ها مي شنويم كه ميگن اگه زمان به عقب بر مي گشت، هيچ وقت بچه دار نمي شدم. چون معتقدن كه تا بچه نداشته باشي نمي فهمي كه قراره چقدر بهت سخت بگذره. حامله شدن كه خودش يه داستان عجيب و غريبيه، چاق شدن، ويار داشتن، آزمايش دادن، ديابت و فشار خون گرفتن كه بماند، بعدش اتاق عمل و درد زايمان طبيعي يا زخم بخيه سزارين. بعد تولد هم ديگه آزادي عملِ قبل رو نداري. سفر رفتن رو تا مدتها بايد فراموش كني، از صبح تا شب درگيرشي و شب جون نداري يه كلمه با شوهرت حرف بزني و مثل جنازه مي افتي. سكس و معاشقه هم كه ديگه خاطره ميشه، شب بيداري و آروغ گرفتن و شير دادن هم تازه شروع ماجراست. هر روز يه چالش جديد داري، يه روز غذا نمي خوره، يه روز تب داره، يه شب تو اتاقش نمي خوابه. همش برنامه ريزي مي كني كه چه وقت اتاقش رو مستقل كني، چه وقت شيرش رو قطع كني، چه وقت دستشوي رفتنش رو يادش بدي، كجا مهدكودك بفرستيش. هر جايي هم كه سرك مي كشي مي بيني يه توصيه در جهت تربيت بهتر فرزندان نوشتن كه آدم رو دچار عذاب وجدان مي كنه، از اينكه مي فهمي با اين همه رنجي كه كشيدي تازه راه رو هم اشتباهي رفتي. خب حالا همه اينها رو بذار كنار اينكه وقتي بچه ات رو مي بيني اين فكر مياد سراغت كه اون بنده خدا كه خودش نخواسته بياد و اون بيچاره چه گناهي كرده. به كسي هم كه نميشه اينا رو گفت، به هر كي بگي ميگن چقدر بي عاطفه و سنگدلي و كلي قضاوت بد و بيرحمانه مي شي. يه وقتايي خودتم احساس مي كني كه لابد تو مادر خوبي نيستي و احساس گناه مثل بختك ميفته رو آدم. اگر از مشكلات اقتصادي، اجتماعي و فرهنگي حاكم در كشورمون بگذريم، اينها بخشي از دلايلي هستن كه يه عده از داشتن فرزند صرفنظر مي كنن. دليل من هم از نوشتن اين پست اينه كه به اين موضوع فكر كنيم آيا نبايد يه زن يا مردي از بچه "نخواستن" حرفي بزنه؟ آيا يه زوج حق دارن كه بچه نخوان؟ چي ميشه كه وقتي مي شنويم زوجي نمي خوان صاحب اولاد بشن همه مي ريزن سرشون و ميخوان طرف رو كلي نصحيت كنن. اتفاق خوبی كه می‌تونه بیفته اینه که بتونيم با خودمون کاملا صادق باشيم، وقتی به این نتیجه مي رسيم که داشتن بچه رو نمي تونيم دركش كنيم و در خودمون ظرفيت لازم براي پذيرش مسئوليتهاي پدري و مادري رو نمي بينن، به هیچ وجه از این که بایستیم و بگیم "من نمی‌خوام مادر/پدر بشم" يا اينكه "من بچه نمی‌خوام" احساس ترس یا شرم نداشته باشیم. مطمئنم اگه همه مون درباره این مسئله‌ بيشتر صحبت کنيم، فشار کمتری روی زوجها برای والد شدن خواهد بود.
.
شما چطور فكر مي كنيد؟ آيا همه بايد تحت فشار نُرم هاي اجتماعي حركت كنن؟
#مهشيد_ابارشي
