.
اگه از هر خانمي كه باهاش راحتي در مورد اولين رابطه جنسيش سئوال بپرسي، به احتمال زياد از يادآوري خاطراتش يا خنده اش مي گيره يا يه سري تكون ميده كه هزارتا معني داره. فرقي نمي كنه كه ١٥ سالت باشه يا ٥٠ سالت، سيكس پك داشته باشي يا شكمت گنده باشه، ازدواج كرده باشي يا نكرده باشي، تو همه اين  حالت ها، اولين رابطه جنسي كامل يكي از عجيب ترين اتفاقات زندگيه. پس نكته اول، منتظر احساس ها و اتفاقات عجيب باشيد كه معمولا شباهتي به فيلمهاي رومانتيكي كه ديدين نداره. نكته دوم، تو سكس خيلي مهمه كه از خودتون مراقبت کنین تا دچار بیماری‌های مقاربتی و حاملگي ناخواسته نشید. پس حتما از كاندوم استفاده كنيد. هر چند احتمالا تو لحظه اي كه ميخواين از كاندوم استفاده كنين، احساس مي كنين جو يه جوري شده و از شوقي كه داشتين كم شده، چون آقا ميخواد كاندوم بذاره ولي مثلا نمي تونه و شما ميخواين كمكش كنين و موقعيت يكم يه جور عجيبي ميشه. گاهي كاندوم زيادي كوچيكه، گاهي زيادي بزرگ. گاهي زيادي ليزه و گاهي زيادي خشكه يا اصلا يهو پاره ميشه. 
نكته بعدي اينه كه تقريبا خانومها خصوصا تو كشور ما در اولين رابطه جنسي واژينال شون ترس زيادي داشته باشن. پس ايجاد احساس امنيت بي اندازه مهمه حتي اگه چندماه زمان ببره. بهترين كار در اين خصوص اينه كه براي "معاشقه" حسابي وقت بذارين و يك راست نرين سراغ اصل مطلب. اين كار مثل انجام تمرينات كششي قبل از دويدنه. زنها اگه احساس ترس یا ناامنی کنن، کمتر تحریک می شن. واژن خشک می مونه و ماهیچه های کف لگنش منقبض می شن و واژن خیلی تنگ می شه. بنابراين دخول با مشکل مواجه شده یا ناممکن می شه.
با همه اين اوصاف، اكثر خانومها در اولين رابطه جنسي شون درد رو دارن و اين اتفاق كاملا نرماله. هيچ اشكالي نداره كه از پارتنرتون بخواين كه از سرعت كارش كم كنه تا بدنتون با دخول كم كم كنار بياد، از ژل لوبريكانت حتما استفاده كنين، معمولا پوزيشن تون بايد تا مدتي يك مدل باشه تا عادت كنيد و انتظار سكس تو پوزيشنهاي مختلف رو به كل فراموش كنين. راستي، ممكنه بعضي از خانومها بعد از سكس اول يا چند بار اول چند قطره خونريزي داشته باشند و در بعضي خانومها هم اصلا اينطور نيست. ولي اگه حجم خونريزي زياد بود (كه انگار جنگ شده) فكر نكنيد درستش همينه بدونين حتما يه اشكالي در كاره و حتما به پزشكتون مراجعه كنين. راستي، تا زماني كه كاملا آمادگي اين كار رو ندارين رابطه اي برقرار نكنيد، فكر نكنين كه از قافله عقب موندين، سعي كنيد اولين رابطه تون با فردي باشه كه مي دونيد هواتونو داره و چيزي رو بهتون تحميل نميكنه.
#مهشيد_ابارشي
