خيلي وقتا پدر و مادرها رفتاري رو تو فرزندشون مي بينن كه به شدت احساس مي كنن كه بايد رويه فرزندشون رو نسبت به اون اتفاق يا رفتار تغيير بدن، اين دسته از رفتارها مي تونه شامل طيف گسترده اي باشه از نوع علاقه فرزندشون به يه غذاي خاص گرفته، تا نحوه پوشش، نوع رنگ لباس، نحوه معاشرت با بقيه، نوع گرايش مذهبي يا گرايشات جنسي فرزندشون... شايد خيلي اوقات هم حق با والدين باشه (كه البته من خيلي به اين مساله خوشبين نيستم!) اما نكته اي كه ميخوام بهش اشاره كنم اينه كه هيچ چيزي، بذاريد با تاكيد بيشتري بگم "هيچ چيزي" ارزش اينو نداره كه بخاطرش كيفيت رابطه تون با فرزندتون رو تحت شعاع قرار بده و به بدنه رابطه تون خدشه اي وارد كنيد. يكي از مهمترين فاكتورهاي تربيتي كه بايد حواستون بهش باشه اينه كه گاهي اوقات فرزندتون ممكنه با مداخله شما غذاي سالمتري بخوره، پوشش معقول تري رو انتخاب كنه، اتاق يا ظاهر منظم تري داشته باشه، رفتار اجتماعي پخته تري رو بروز بده، به نظر مردم، خانم تر يا آقاتر جلوه كنه يا عملكرد درسي بهتر و قابل افتخاري داشته باشه يا عينا از عقايد مذهبي مورد تاييد شما تبعيت بكنه! اما اگر رسيدن به اينها قراره به قيمت تخريب كيفيت رابطه شما با فرزندتون تموم شه اينا ديگه "هيچ" ارزشي نداره. خشونت، تحكم، ايجاد ترس، تهديد به طرد كردن، قهر، سردي و بي تفاوتي، تكرار مكررات، نصايح سودمند تكراري، كنترل كردن، تحقير، تنبيه از جمله رفتارهايه كه به شدت بر كيفيت رابطه تون آسيب مي زنه.
دو تا روانشناس امريكايي به نام رايان و دسي از دانشگاه روچستر سالها رو اين موضوع كار كردن كه چه چيزي تو سلامت روان آدما معادل اكسيژن براي حفظ حيات مي تونه باشه؟ بالاخره به سه تا فاكتور كليدي رسيدن كه يكي از اونا تجربه "رابطه" سالم مبتني بر احترام، همدلي و احساس امنيته. ديدن اگه بچه اي نيازش به يه رابطه با كيفيت مطلوب تامين نشه مثل اين ميمونه كه جلوي نفس كشيدنش رو بگيري! 
اسم مقاله دكتر رايان رو اينجا ميذارم كه اگه دوست داشتين در اين خصوص مطالعه كنيد.

Ryan, R. M. (1995). Psychological needs and the facilitation of integrative processes. Journal of Personality, 63, 397-427.
پ.ن: همه ما تقريبا تجربيات ناخوشايندي  در اين رابطه داريم كه والدين مون ناآگاهانه خيلي وقتا "ارزش هاي با اولويت پايين تر" رو به "كيفيت رابطه ما با خودشون " ترجيح دادن كه باعث شده ما همچنان تاوانش رو _كه تنش ها و عذاب وجدان ها و روابط به شدت سينوسي با اونها باشه_ بپردازيم و از موهبت يك رابطه امن و عميق و آروم محروم بشيم.
#مهشيد_ابارشي
