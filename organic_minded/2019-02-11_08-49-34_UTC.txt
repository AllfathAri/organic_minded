.
اين نگرانى خيلى از پدر و مادرهاست. من اما از شما به عنوان والدين، يك سئوال خيلى مهم دارم: بچه تون آيا مى تونه حقش رو از شما بگيره؟ يا وقتى به خودتون مى رسه و باهاتون چونه مى زنه، صداش قدرت مى گيره و باهاتون كل كل مى كنه و رو خواسته هاش سماجت مى كنه به گستاخى متهم ميشه!؟ به اينكه چيزى از احترام سرش نميشه و بهش عذاب وجدان ميدين كه بى معرفت و قدرناشناسه كه اينطورى تو روى شما وايميسته!؟
آيا وقتى نمى خواد مطابق ميل شما رفتار كنه، از هر روشى وارد ميشين تا متقاعدش كنيد كه همون راهى رو بره كه شما صلاح مى دونيد و خيالتون راحت تره؟
از انتخاب غذايى كه مى خوره بگير تا لباسى كه مى بپوشه، تا عدم تمايلش به معاشرت با آدمهايى كه براي شما مهمن و شركت تو مهمونى هايى كه با سليقه شما جوره اما اون هيچ لذتى نمي بره! از اعتقاداتش كه همسو با شما نيست، انتخاب رشته اى كه به نظر شما آينده اى نداره، تا گرايش جنسيش كه آبروى شما رو به خطر ميندازه. آيا تك تك اين انتخاب ها وقتى اونى نيست كه شما باهاش راحتين، تمام وجودتون رو پر از استرس و ترس مى كنه؟ آيا مى دونستين كه پدر و مادرى كردن دقيقا همين جاش سخته كه لبريز از ترس و اضطراب بشين ولى حق انتخاب رو از فرزندتون سلب نكنيد؟ همين جاش به نقشِ والد بودن شما معنا ميده كه به خاطر آرامش خودتون فرزندتون رو از زندگى كردن محروم نكنيد و فرزندتون رو از اشتباه كردن نترسونيد؟ چطور مى تونيد از فرزندتون انتظار داشته باشين كه بتونه به خواسته بيجاى ديگران نه بگه يا حقش رو از ديگران مطالبه كنه در حاليكه هر وقت اين رو با شما امتحان كرده و روى خواسته اش ايستاده پر از عذاب وجدان شده؟ هر وقت بهتون گفته نه، بهش احساس گناه دادين كه ناسپاسه و قدر محبت هاى شمارو نمى دونه! هر زمان كه بهتون اعتراض كرده و گفته از دست تون عصبانيه، عصبانيتش رو بي اعتبار كردين كه تو بچه اى و نمى فهمى خودت كه پدر با مادر بشى اون موقع پشيمون ميشي از اين رفتارهات! 
پدر و مادرى كردن فقط تغذيه سالم و يا انتخاب مدرسه خوب و پرورش استعداد فرزندانتون نيست، فرزندانتون بيش از هرچيزى، به اعتماد به خودشون، به احساسات و افكارشون نياز دارن و مسير اين اعتماد هم از بطن رابطه شما با اونها مى 
گذره.
شما جز اون دسته افرادى هستين كه به فكرها و احساسات تون 
اعتماد دارين؟ يا وقتى از دست كسى عصبانى ميشين يا مى خواين به كسى بگين نه، به خودتون شك مى كنيد كه مبادا دارين اشتباه مى كنيد؟ و نه گفتن براتون سخت ترين كار هستى ميشه؟ تا حالا فكر كردين ريشه مشكل تون از كجا مياد؟
#مهشيد_ابارشي
