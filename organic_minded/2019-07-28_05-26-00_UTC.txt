.
تصور كنيد يك نفر از اجدادمون هزاران سال پيش در جنگل داشته راه مي رفته كه يهو يه خرس بهش حمله مي كنه، در اين صورت بدن ناچاره تمام توانش رو جمع كنه تا به فرد انرژي بده كه پا به فرار بذاره. بعد از فرار از مهلكه، مغز دستور استراحت رو صادر مي كنه، اون وقته كه خستگي، بدن درد، بي حالي مياد سراغش تا طرف مجبور به استراحت بشه و انرژي از دست رفته رو احيا كنه.
اما در دنياي مدرن، خطر محيطي، همون موقعيتهاي استرس زايي هستن كه هر روز باهاشون دست به گريبونيم. در واقع مغز ما، موقعيتهاي اضطراب زا رو مثل همون خرسِ تصور مي كنه، به همين دليل، بعد از گذروندن يه استرس، بدنمون بواسطه ايجاد درد و كوفتگي، سردرد يا احساس خواب آلودگي، ما رو به سمت استراحت كردن سوق ميده.
همه مون قطعا اين تجربه رو داشتيم كه بعد از يه روز شلوغ و پرتنش، سرمون درد گرفته و ترجيح داديم بريم يه چرتي بزنيم. اما بدبختانه افرادي هستن كه دچار بدن دردهاي مزمن متعدد هستن و زندگيشون از كار افتاده. اين افراد بدنشون سالمه اما نظام فكري شون ايراد داره. يعني اينكه فرد به بواسطه نشخوارهاي ذهني مداوم، وسواس فكري، نبش قبر گذشته، خودسرزنشي، نگرانيهاي پي در پي و فاجعه تصور كردن همه چي، همش داره به مغزش "پيغام خطر" ميده. مغز هم، بعد از هر اعلام "خطري"، در طول تكامل ياد گرفته توليد درد و خستگي كنه تا طرف رو به سمت استراحت بكشونه. اصل مشكل اينجاست كه اين افراد چون دائما اطلاعات غلطي رو به مغز مخابره مي كنن و همش به مغز اين پيام رو ميدن كه اوضاع رو به راه نيست. مغز هم مدام توليد درد مي كنه كه نتيجه اش ميشه سردرد، مشكلات گوارشي، خستگي مزمن، فيبرومايلژيا، گردن درد و كمر درد. درد ايجاد ميشه به اين اميد كه طرف يكم به التيام خودش بپردازه، غافل از اينكه خود همين درد، ميشه سوژه ترس و نگراني، و مجددا پيغام "خطر" به مغز ارسال ميشه و بدين ترتيب اين چرخه معيوب ادامه پيدا مي كنه. بنابراين ما نياز داريم اين چرخه باطل رو قطع كنيم.
در اسلايدها (لطفا ورق بزنيد) :
يك) دوازده تا نشونه كه از جديدترين كتاب پروفسور هووارد شوبينر، اقتباس كردم رو هم براتون آوردم. در صورت وجود اين نشونه ها، احتمال اينكه علت دردهاتون رواني باشه خيلي زياده.
دو) راهكارهايي رو براتون معرفي مي كنم كه قطعا مي تونه خيلي كمك كننده باشه.
خبر خوب: در صورت تشخيص دقيق، اين دردها، با مراجعه به متخصص روانشناس آموزش ديده، ظرف چند جلسه قابل درمانه و شانس بهبودي زياده. بنابراين، نگراني در خصوصش نداشته باشيد و مطمئن باشيد كه بدنتون كاملا سالمه و ذهنتون رو بابتش درگير نكنيد.
#مهشيد_ابارشي
