.
دوستان دو مدل افسردگي داريم، افسردگي تك قطبي و افسردگي دوقطبي. افسردگي تك قطبي رو كه قبلا مفصل مهشيد عزيز توضيح دادن. اما بريم سراغ افسردگي دوقطبي. در اين بيماري، خُلق طرف، به صورت دوره اي بين يه افسردگي تمام عيار و يه دوره سرخوشي در حال نوسانه.يعني طرف بعد از ماهها خلق پائين و دِپرس،بي حوصلگي، انرژي پائين، خواب آلودگي و ميل جنسي داغون، تبديل ميشه به يه آدم به شدت معاشرتي، پرحرف وپرانگيزه طوري كه يهو چند تا پروژه رو براي خودش تعريف مي كنه، كم خواب ميشه جوري كه با سه ساعت خواب كل روز پر انرژيه و ميل جنسي هم تشديد ميشه، حتي ممكنه مجبور شه تا چندبار در روز هم خودارضايي كنه يا رابطه جنسي برقرار كنه و ويژگي آخرشونم انجام "رفتارهاي پر خطره". يعني مثلا طرف كارهايي رو انجام ميده كه اصلا تبعات كارش رو در نظر نمي گيره، مثلا بد جور بي فكر و بي پروا پول خرج مي كنه يا معامله هاي بي منطق مي كنه. حواستون باشه كه با خوندن اين پست احساس نكنيد كه نكنه شما دوقطبي هستين. همه ما آدمها درجاتي از نوسان خلق رو داريم و اين كاملا نرماله ولي مشكل اين بيماران، شدت بسيار بالاي نوسان خلق شونه. اين افراد اصطلاحا يا روي قله كوه هستن يا ته دره، يعني تو جاده ما بين اين دو نقطه قرار نمي گيرن. اين اختلال از هر اختلال روانپزشكي ديگه اي بيشتر جنبه ژنتيكي داره و اگر پدر يا مادري به اين اختلال مبتلا باشه احتمال انتقالش به فرزندش حداقل هشت برابر بيشتره. ما متاسفانه بيشترين ميزان خودكشي، طلاق، اعتياد و ورشكشتگي رو در بيماران دوقطبي "درمان نشده" شاهدش هستيم. اما خبر خوب اين كه اين افراد تا حد بسيار زيادي قابل كنترله و در صورت تشخيص درست و به موقع، ميشه خلق رو در وضعيت با ثباتي تثبيت كرد. با اين اوصاف چندتا توصيه براتون دارم: بيشترين شيوع اين اختلال بين ٢٠ تا ٣٥ ساله، اگر به خودتون يا اطرافيونتون مشكوكيد حتما توسط يه متخصص روانشناس باليني چك بشيد. در صورت محرز شدن اختلال، حتما توسط ايشون به يه متخصص روانپزشك ارجاع داده خواهيد شد. در ضمن، سبك زندگي سالم، مثل ورزش منظم، نظم در خواب و استرس كنترل شده، بسيار مي تونه در كنترل اين مشكل موثر باشه. از همه مهمتر، وقتي در دوره اي كه دچار افسردگي هستيد و تصميم مي گيريد كه تشريف ببريد پيش يه متخصص، اگر در گذشته حتي براي يكبار هم كه شده، بي هيچ علتي، چند روز پشت سر هم، حالت سرخوشي و پرانرژي بودن داشتين، حتما به پزشكتون بگيد تا به اشتباه "افسردگي يك قطبي" تشخيص داده نشيد كه در اون صورت با خوردن قرص ضدافسردگي به شدت حالتون بدتر ميشه.
ارادتمند شما
#دكتر_بهزاد_چاوشي
