.
وقتی حدس میزنی که پارتنرت تو رابطه اش به شما متعهد نیست، ممکنه تصمیم بگیری فرضیه ذهنیت رو رد یا تائید کنی. ممکنه دلت بخواد به هر روشی که صلاح میدونی روابطش رو زیر نظر بگیری تا بفهمی که اوضاع از چه قراره. خب بیاید فرض کنیم که بعد از پلیس بازیهای شما، متوجه شدی که بله حق با شما بوده، دوستت یا همسرت برخلاف چیزی که ادعاش رو می کرده با شما روراست نبوده و همزمان با شما در یه رابطه موازی دیگه ای سرش گرم بوده. خب موضوع من از اینجا تازه شروع میشه، در چنین موقعیتی دو‌تا واکنش رو میشه پیش بینی کرد: گروه اول ممکنه بی برو برگرد، رابطه شون رو خاتمه بدن، این اتفاق براشون خط قرمزیه که اگه کسی ازش تخطی کنه رحمی تو کارشون نیست و والسلام نامه تمام. گروه دوم محافظه کارترن و بنا به مصلحت، رابطه شون رو خاتمه نمیدن ولی منفعل هم نمیشینن، تمام تلاش شون رو ‌می کنن تا بفهمن که چرا و چطور این اتفاق افتاده و چه ضعفهایی تو ‌رابطه وجود داشته که نتیجه اش شده رابطه خارج از چارچوب زناشویی. خب تا اینجا یه نقطه مشترک بین هر دو‌ گروه وجود داره، اینکه هر دو با جستجو و یا حتی تجسس، شواهدی رو جمع آوری کردن که منتج به اتخاذ يه تصمیم شده، یا ترک رابطه یا رفع اشکال رابطه. خب تا اینجای کار همه چی منطقیه، اما یه گروه سومی هم هست، افرادی که نه توان ترک رابطه دارن و نه بستر مناسبی برای تغییر وجود داره، یعنی اینکه به قدری مشکلات رابطه گسترده و پیچیده و در هم تنیده اس که نمیشه تفاهم یا توافقی در ‌رابطه داشت. این گروه میرن دنبال جمع کردن شواهد تا طرف رو تحقیر کنن، تا جنگ به پا کنن، تا پای خانواده ها رو وسط بکشن و شخصیت طرف رو لجن مال کنن، یا طرف رو‌ پیش بچه هاش له و لورده کنن و بدتر از همه اینکه بتونن بهانه ای برای خیانت خودشون دست و ‌پا کنن. این گروه عموما افرادی با ظرفیتهای روانی پايين و‌ شکننده ای هستن که استادانه بلدن آتیشی به پا کنن که خودشون و بقیه رو توش ذوب کنن. آدم عاقل در هر جستجو کردنی به دنبال راه حلي جهت گرفتنِ تصمیمه، در این مورد بخصوص، یا تموم کن یا درست کن، اگه هیچکدوم فعلا نمیشه حداقل خرابترش نکن، رها کن! نظر شما چیه؟ تجربه شما در این مواقع چی بوده؟
#مهشيد_ابارشي
