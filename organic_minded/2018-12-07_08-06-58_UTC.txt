.
خانوم ازدواج مي كنه ولي صبح تا شب، منزل پدر تشريف داره. آقا ازدواج كرده، ولي هر روز بايد با مادر محترمه در تماس باشه. خانوم ازدواج مي كنه ولي تلفن از دستش نمي افته و سير تا پياز زندگي كف دست مادر و باقي خواهراشونه. آقا ازدواج مي كنه ولي آخر هر هفته بدون استثنا همسرش رو مجبور مي كنه كه با تمام طايفه، منزل پدري جمع شن. از اون جالبتر اينه كه طرف ازدواج كرده و رفته خارج از كشور، ولي هر سال بلااستثنا چندين ماه(!) والدين محترم بايستي بيان پيش شون. خب دوست عزيز، اگه اينقدر وصل به خانواده هستيد چرا خانواده جديدي شكل دادين؟ متاسفانه مهمترين علت اين وابستگي به خانواده در فرهنگ ما، زمان بسيار زياديه كه بچه ها تو خونه پدر و مادرشون سر مي كنن و دير خونه رو ترك مي كنن. البته بماند كه آموزه هاي فرهنگي مونم به شكل بيمارگونه اي موضوع پدر و مادر رو مقدس كرده و ازشون بت ساخته و هرگونه ابراز خشم و اعتراض و مرزبندي از جانب فرزندان، ايجاد عذاب وجدان شديد و فلج كننده اي مي كنه. بنابراين، براي خلاص شدن از اين وابستگي مرضي از همون دوران نوزادي و بعد از شش ماهگي، براي جدا كردن اتاق خواب كوچولوتون اقدام كنيد، بيش از يك سال شير خودتون رو بهش نديد (جز با صلاحديد پزشكش) چراكه اين تماس بدني هرروزه زمينه رو براي وابستگي ايجاد مي كنه، از دو سالگي با رعايت تدابيري، رفتن به مهدكودك رو مدنظرتون قرار بديد، اجازه بديد فرزندتون به منزل دوستاش بره و ساعاتي از شما دور بمونه، حتما از تجربه گردش و اردو از طرف مدرسه استقبال كنيد، از مدرسه شون بخوايد در هفته يك شب، برنامه "يك شب در مدرسه" برپا كنن، اگه دانشگاه تو شهر ديگه اي خواست بره، مانعش نشيد و به محل تحصيلش نقل مكان نكنيد (!)، از سن پائين براي پول دراوردن تشويقش كنيد و اينو عار ندونين كه پولكي بار مياد يا از درس ميوفته يا مثلا مردم نگن لابد شما بهش پول نميدين، اگه دوست داشت منزل مستقل خودش رو داشته باشه، با پتك تو سرش نزنيد و ميل به استقلالش رو تشويق كنيد.لطفا با هزاران منفي بافي تو روند رشد شخصيتش اختلال ايجاد نكنيد و مهم تر از همه خودتون رو جلوي فرزندتون مبرا از خطا جلوه ندين و در عين حال اجازه بدين كه فرزندتون بتونه احساسات بدش رو نسبت به شما بدون شرم تجربه كنه. 
در اين صورته كه مرزهاي روانيش شكل ميگيره. بعد ازدواج، ريز و درشت زندگيش جايي نشت نمي كنه، وقتي به مشكلي بر مي خوره، پاي مامان رو وسط نميكشه،وقتي همسرش دلش نمي خواد تو جمع خانوادگيش حاضر بشه مجبورش نمي كنه كه برخلاف ميلش عمل كنه. محكم پاي حرفش واميسته و به كسي هم باج نميده.
#مهشيد_ابارشي
