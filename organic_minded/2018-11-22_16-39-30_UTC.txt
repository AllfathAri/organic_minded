.
بسياري از پدر و مادرها انگار متوجه نيستن دنيايي كه امروز فرزندشون رو توش بزرگ مي كنن خيلي متحول شده و خيلي از قواعدي كه خودشون باهاش بزرگ شدن الان ديگه اصلا جواب نميده! بعضي از پدر مادرها استاد گول زدن خودشون هستن و تمام تلاششون جنگيدن با واقعيت هاي فرزند و دنياي پيش روشونه.
 به عنوان مثال:
١) قانون ميذارن كه دختر حتما بايد قبل از فلان ساعت شب خونه باشه. احتمالا فكر مي كنن كه مثلا رابطه جنسي فقط بعد از ١٠ شب اتفاق ميوفته! هيچ فكر كرديد به خاطر اين قانون بي منطق، وقتي فرزندتون براي اينكه قبل از ساعت تعيين شده، بايد تو ترافيك به خونه برسه چه اضطرابي رو تحمل مي كنه؟ چون با دير اومدنش شما مضطرب ميشيد و چهره تون تو هم ميره، اون يا بايد بهتون كلي دروغ بگه يا بايد با كلي ترس و اضطراب خودش رو به خونه برسونه! در هر دو صورت شما بازنده ايد. شما روان فرزندتون رو با اين شيوه هر روز زخمي تر مي كنيد چون براي آسايش خودتون، اون رو محدود مي كنيد و باعث ميشين بهترين روزهاي زندگيش رو، غرق در اضطراب بگذرونه. 
٢) به فرزندتون حكم مي كنيد همون پوشش و آرايشي رو داشته باشه كه شما رو كمتر نگران مي كنه. همون پوششي كه همرنگ جماعت باشه و كمتر ديده بشه، طوري بگرده كه شما رو از قضاوت منفي احتمالي در و همسايه نجات بده ولي احساس بد  فرزندتون از سر و وضعش چه اهميتي داره! شما به فرزندتون ياد ميدين كه خودش مهم نيست و هميشه طوري زندگي كنه كه به چشم نياد! پس از اين فرزند انتظار نداشته باشين كه در آينده واسه برجسته شدن و به چشم اومدن تلاش كنه! 
٣) ازش ميخوايد بره رياضي يا تجربي بخونه تا مهندس يا پزشك بشه كه نكنه بگن بچه تون هوشش كمه و عقب مونده اس و چه اهميتي داره كه بچه تون دوست داره آرتيست باشه و هنر بخونه يا ورزشكار باشه! حتما مسير شما رو انتخاب مي كنه اما اگر تمام دوران تحصيل با ريتالين و علف و قرص سرپا موند تعجب نكنيد! اون تمام تلاشش رو مي كنه كه ويترينش رو براي شما حفظ كنه كه سربلند باشين پيش مردم، گور باباي سلامت خودش.
٤) خدا نكنه گرايش جنسي فرزندتون با كليشه هاي جنسي دنياي ذهن شما تطابق نداشته باشه، به جاى پذيرش واقعيتِ فرزندتون، شروع به جنگ و تحقير و تلاش براي تغييرش مي كنين كه مبادا از اينكه ازدواج نمي كنه جلوي بقيه آبروتون بره، بيولوژي و گرايش جنسي و رضايت فرزندتون اصلا مهم نيست!
باور بفرماييد هر چي شما پليس قوي تري باشيد بچه هاتون دروغگوهايي زبل تري ميشن، اگه مي خواين رابطه تون با فرزندتون رو نبازين، به جنگ واقعيت ها نريد.
بقيه موارد رو مي تونيد در عكس ها ورق بزنيد.🌱
#مهشيد_ابارشي
