.
بیایم تصور کنیم که شخصی به هر دلیلی تقاضای دسترسی به موبایل همسرش رو داره ولی با مخالفت شدید همسرش روبرو میشه. حالا ببینیم چاره چیه؟
به باور من، سنگ بنای احترام به حریم شخصی، شفافیت و صداقت تمام عیار در رابطه اس. به میزان صداقت و شفافیت در رابطه تون، بخواید نخواید به حریم شخصی شما احترام گذاشته خواهد شد. تاکید به داشتن حریم شخصی، در حالیکه تلاشی در جهت ایجاد زیر ساخت های اون از جمله «جلب اعتماد متقابل» انجام نمیدید، اسمش میشه پنهانکاری نه "حفظ حریم شخصی". اینکه تو حموم هم میخواید برید گوشیتون رو با خودتون می برید، اینکه همه نوتیفیکشن ها رو Hide کردید، اینکه برای هر اپلیکیشنی یه پسورد تعریف کردید، یا اینکه تا طرف میاد سمتتون گوشیتون رو به پشت، بر می گردونید، یعنی اینکه حداقل میشه به عدم شفافیت شما شک و شبهه داشت! در چنین فضایی، اصرار شریک زندگیتون به رویت محتوای گوشی شما نقض حقوق و حریم شخصی شما نیست، اصرار ایشون شک و پارانویا نیست، اصرار ایشون استیصال و درماندگی در برابر دنیایی از ابهامه.
ایجاد فضایی که طرف مقابل صداقت و شفافیت شما رو عمیقا درک کنه، یعنی صمیمیت. وقتی صمیمیت شکل گرفت، اون موقع س که بدون فینگرپرینت و پسوورد همه زندگیتون میشه حریم شخصی تون و هیچکی لزومی به سرک‌ کشیدن بهش رو نخواهد داشت. اتفاقا تو این اتمسفر مرزها چنان بخوبی طی زمان شکل می گیرن که هر یک از زوجها، می تونن راز مگوی دیگری رو به راحتی تاب بیارن. الان بیشتر بحث رو بازش می کنم. شفافیت شما می تونه با خودش امنیت بیاره و امنیت با خودش شفافیت، سیکل بامزه ایه! از لحظه ای که «ترس از دست دادن» شما برای شریک زندگی تون منتفی بشه، از همون لحظه قاطعیت و مرزبندی سالم تو رابطه بطور خودجوش ظاهر میشه. در همین نقطه است که می تونید برای دسترسی هم به داده های تلفن همراه یا هر چیز دیگه ای بطور بالغانه و بدون ایجاد تعارضی مرزبندی کنید.

حالا اگه تلاشتون رو واسه شفاف بودن کردین، ولی طرف مقابلتون همچنان اصرار به کنترل کردن شما داشت اونجا دیگه ماجرا فرق می کنه. در این فضا ما شاهد یه رابطه مسموم و بیماری هستیم که مراجعه به زوج درمانگر حداقل کاریه که میشه بابتش انجام داد و اگر بهبودی حاصل نشد، حتی اتمام رابطه، ایده بدی نیست. شما نظرتون چیه؟

ورق بزنيد لطفا⏭
#دكتر_بهزاد_چاوشي
