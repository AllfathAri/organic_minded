.
با اينكه جهيزيه دادن يه سنت قديمي محسوب ميشه ولي تقريبا كمتر كسي در موردش حرفي زده يا نقدي كرده، به همين دليل هيچ قاعده و قانوني در موردش نميشه متصور بود. امروز تو ارگانيك مايندد مثل هميشه مي خوايم اين موضوع تابو رو به گفتگو بذاريم. خريد جهيزيه تو جامعه ما موافقين و مخالفين خودش رو داره، موافقين جهيزيه، اين سنت رو خوب مى دونن و معتقدن كمك مالي ايه كه خانواده دختر به زوج مي كنن كه بتونن زندگي مشترك شون رو آغاز كنن. در مقابل مخالفين معتقدن وقتي يه زوج هنوز به اون قدرت مالي نرسيدن كه بتونن وسايل خونه شون رو خودشون تهيه كنن، چه ضرورتى داره كه بخوان ازدواج كنن و مستقل به نظر بيان در حاليكه در واقعيت هنوز مستقل نشدن؟
موافقين نظرشون اينه كه خانواده دختر وظيفه داره كه براي دخترش جهيزيه آماده كنه همونطور كه خانواده پسر بايد پسر رو در تهيه مسكن حمايت بكنه، در حاليكه مخالفين ميگن ديگه گذشت اون روزا كه همچين كارايي ميشد كرد. تو اين شرايط اقتصادي، الان پدر و مادرها همين كه محتاج كسي نباشن هنر كردن، حمايت مالي از بچه هاشون پيشكش. 
موافقين جهيزيه ميگن اگه جهيزيه ندى، دهن مردم رو چطور پس بايد ببندى؟ اين گروه محافظه كار، بر اين باور هستن كه اگه دختر رو بدون جهيزيه بفرستي خونه بخت تا آخر عمر جلوي شوهرش و خانواده شوهرش سرشكسته اس! مخالفين اين ديدگاه ميگن لعنت به حرف مردم! اگر جهيزيه مي خواد وسيله اي واسه محافظت از آبرو باشه ميخوايم صدسال سياه نباشه.  يه عده هم معتقدن نصف نصف بهترين گزينه اس، نصف خانواده عروس، نصف خانواده داماد، در مقابله با اين نگرش، عده اي هم هستن كه ميگن در اون صورت پس هزينه تهيه خونه هم بايد نصف بشه، نصف خانواده دختر و نصف خانواد پسر! 
يه عده هم ميگن چه اجباريه كه ازدواج كنيم وقتي كلا بايد خانواده ها برامون زندگي تشكيل بدن؟ چون اين حمايتا باعث ميشه كه به همون اندازه خانواده ها به خودشون حق دخالت توزندگي مونو بدن. به هر حال تقريبا همه موافقيم كه هدف از خريد جهيزيه در يك روزگاري شايد حمايتي بود كه خانواده ها از فرزندانشون مي كردن، ولي به مرور كاركرد حمايتي جهيزيه تبديل به انگيزه هاي ديگه اي از جمله قدرت نمايي، جلب توجه و دهن كجي به ديگران شد. حالا شما به من بگيد كه شما در مورد سنت جهيزيه چي فكر مي كنيد؟ تجربه شما از زندگي خودتون و دور و براياتون چيه؟
#مهشيد_ابارشي
