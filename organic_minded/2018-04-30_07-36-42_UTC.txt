براي من كه بيشتر ساعتهاي روز در مطب مشغول كارم، يكي از شايعترين و در عين حال مخرب ترين بيماري هاي شخصيتي، اختلال شخصيت بي ثبات و ناپايداره (مرزي). بچه هايي كه زير سه سالگي از مادر دور بودن يا كيفيت مراقبت مادر (يا مراقب جايگزين) خوب و امن و با ثبات نبوده، يا در اثر بيماري مزمن، بايستي مكرر در بيمارستان بستري ميشدن و علاوه بر ناخوشي فيزيكي، از مادر هم به دور بودن، مرگ والدين بخصوص مادر در كودكي، سابقه آزارهاي جنسي و جسمي و مشاهده خشونت خانوادگي، همگي در ايجاد چنين شخصيتهايي نقش مهمي دارن. مهمترين نشانه اين افراد "عدم تحمل تنهاييه". بيماران مرزي، شاخكهاشون نسبت به پس خوردن، بيش از حد حساسه و با بهانه تراشي مدام مي خوان از عشق پارتنرشون مطمئن شن و بالطبع شكاك و كنترلگر و انحصارطلب ميشن و در مواقعي همراه با پرخاش، كاري مي كنن كه طرف مقابل، جز ترك كردنشون راهي واسه اش نمونه. يعني همون بلايي رو سر خودشون ميارن كه كابوسش رو دارن: طرد شدن و تنها موندن. 
خُلق شون به رفتار پارتنرشون وابسته اس، اگه مطابق ميلشون باهاشون رفتار بشه، سرخوش و سرمست ميشن. اما با كوچكترين بي توجهي و سردي طرف، قيامتي به پا ميكنن. 
بعد از خراب شدن رابطه شون، يا دچار افسردگي شديد ميشن و خودشون رو مدام سرزنش مي كنن كه چقدر آدم مزخرفي هستن و نادم از عملكردشون، قرص ميخورن كه خودشونو بُكشن و حاضرن همه زندگيشون رو بدن كه فقط طرف برگرده؛ هموني كه تا چند وقت پيش بدترين توهين ها سزاورش بود. 
انگار اين بيماران بين يه عشق تمام عيار و يه نفرت ابدي، در خصوص پارتنرشون، در نوسانن. مغزشون انگار اتفاقات رو به صورت سياه يا سفيد مي بينه، و قادر نيستن ديگران و اتفاقات رو خاكستري ببينن.
در ضمن، بيماران مرزي عموما به مصرف سيگار و مواد و الكل و كاراي پرخطر اشتياق دارن. مثلا، مي تونن بدون مراقبت و بدون ترس از بارداري يا بيماري با فردي كه خوب نميشناسن رابطه جنسي برقرار كنن. وقتي عصبي ميشن نمي تونن جلوي پرخوري شون رو بگيرن، مي تونن بي مهابا خرج كنن يا بي كله رانندگي كنن. وقتي بيماري خيلي شديد باشه، اين افراد اينقدر دچار احساس تهي بودن ميشن كه گاهي اوقات براي اطمينان از تهي نبودنِ داخل بدنشون، خودزني مي كنن، چراكه ديدن خون گواهي ميده كه چيزي حتما در وجودشون در جريانه و يا ميگن درد جسمي ناشي از بريدن بدنشون باعث ميشه دردهاي رواني شون رو احساس نكنن. راستي، ريسك خودكشي در اين بيماران پنجاه برابر بيشتر از افراد عاديه.
پ.ن: اين بيماران حتما بايد تحت درمان دارويي و رواندرماني باشن.
#مهشيد_ابارشي
