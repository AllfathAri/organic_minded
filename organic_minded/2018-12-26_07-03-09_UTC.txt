.
در سال ١٩٦٦، یه پسر نوجوون ١٦ ساله انگليسى با اختلال يادگيرى، مدرسه رو بيخيال ميشه و به جاش ميره یه مجله تو زیر زمین يه کلیسا تو محله شون تاسیس مي كنه و با تبلیغ کسب و کارهای محلی، درآمدى رو براي خودش جور مى كنه.
چهارسال بعد، شروع به فروختن صفحات گرامافون مى كنه و يه سال بعدش، مغازه فروش صفحات گرامافون رو افتتاح مى كنه. دو سال بعد، تصمیم مى گيره استودیوی ضبط موزیکى به اسم "ویرجین رکوردز" تاسیس کنه. جالبه بدونيد توی همون استودیوی کوچیک، آهنگى ضبط ميشه كه بیشتر از ٥ میلیون نسخه اش فروش ميره.
چندسال بعد، شروع به بستن قرارداد با گروههاي مشهورى مثل گروه راكِ رولینگ استونز مى كنه. همينطور كه جلوتر ميره شرکتهايي مثل شرکت هوایی معروف "ویرجین آتلانتیک"، شركت ريلى "ویرجین تِرین" و "ویرجین موبایل" تاسیس مى كنه و الان بعد ٥٠ سال، بیش از ٤٠٠ شرکت زیر نظرش، داره اداره میشه.
امروز، اون نوجوونى که مدرسه رو پيچوند و رفت سراغ كار، ميلياردريه به اسم عاليجناب "ریچارد برانسون".
تو يكى از مصاحبه هاش داستان اینکه چطور خطوط هوایی معروف ویرجین رو تاسیس کرده رو تعريف مي كنه. ميگه بیست سالم بود كه ميخواستم به جزیره ویرجین برم. تو فرودگاه، پرواز به خاطر اشكال فنى لغو شد. از اونجائيكه اون آخرین پرواز اون شب بود، مجبور شدم یه هواپیمای خصوصی کرایه کنم اما متاسفانه پولشو نداشتم.
پس تصميم گرفتم یه تيكه كاغذ بردارم و روش بنويسم: جزایر ویرجین، ٢٩ دلار و به سمت کسایی که پروازشون اون شب لغو شده بود، بگيرم. اينطورى بلیط بقیه صندلیهای هواپیما رو فروختم و پول هواپیمایی که کرایه کرده بودم رو دادم و همه ما همون شب، به جزایر ویرجین رسيديم و جرقه تاسيس خطوط هوايي از اون شب تو سرم شكل بست.
شعار برانسون هميشه اين بوده كه "فقط شروع کنین و انجامش بدین!".
برانسون فقط حرفایی مثل "فقط شروع کنین و انجامش بدین" رو نمیزنه، اون دقیقا به همین روش زندگی میکنه. مدرسه رو رها میکنه و یه کسب و کار راه میندازه، با سکس پیستولز قرارد داد می بنده، در حالیکه همه عقیده داشتن اونا گروه بحث برانگیزی هستن. یه هواپیما اجاره میکنه در حالیکه پولشو نداره. 
وقتی همه طفره میرن و دنبال یه بهونه خوب می گردن که بگن زمان برای انجام کار مناسب نیست، برانسون شروع میکنه. اون یه راهی پیدا میکنه که جلوی به تعویق افتادن کار رو بگیره و قدم اول رو برمیداره. حتی اگه عجیب و غریب به نظر برسه. بنابراين دوستان، اگه بخوایم عادات افراد موفق رو توی یک عبارت خلاصه کنیم، اینه که "افراد موفق، اتفاقا وقتی آماده نیستن، شروع می کنن".
#مهشيد_ابارشي
