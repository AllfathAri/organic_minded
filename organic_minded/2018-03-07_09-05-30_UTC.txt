خيلي اوقات ما ذهنمون قادر نيست بين واقعيت و تخيل و يا زمان حال و گذشته تمايزي قائل بشه. بذارين يه مثالي بزنم. وقتي فضاي زندگيمون بيش از توان هضم ما آغشته به زورگويي و مداخله هاي بي مورد و مكرر پدر يا مادر بوده باشه، ما به ناچار مجبوريم يا لجباز و كله شق رفتار كنيم و مقابلشون قد علم كنيم و يا اينكه بريم تو موضع منفعل و كاملا مطيع باشيم و كاملا تحت سلطه اونا دربيايم. پس تا الان فهميديم كه براي حفظ بقامون بايد يكي از اين دو راه رو انتخاب كنيم، و به نظر من هر كدوم از اينا براي يه بچه كوچيك مكانيزمهاي هوشمندانه اي در قبال صاحبان قدرت يعني والدين اش محسوب ميشه. ولي بدبختانه ماجرا به اينجا كه ختم نميشه! ما بزرگ ميشيم، ميريم مدرسه، دانشگاه، شاغل ميشيم و ازدواج مي كنيم و ... اين مكانيزمها در برابر افرادي كه تو موضع قدرتمندتر از ما هستن فعال ميشه. انگار شاخك هاي مغزمون يهو روشن ميشن و در مقابل معلم و مدير مدسه گرفته تا مديرمون تو كار و همسر مون و والدين همسرمون، تبديل ميشيم به همون بچگي مون و نمي تونيم متناسب با شرايط و به اندازه سن مون پخته رفتار كنيم، يا تبديل مي شيم به يه موجود لجوج و سركش يا شروع مي كنيم به ذوب شدن در فرد مقابل، تملق كنيم و انگار نه انگار كه هويتي از ما وجود داره.
يعني در واقع اون چيزي كه يه روز تو بچگي مون دواي دردمون بود الان ميشه يه غده سرطاني و راه نفسمون رو ميگيره. خيلي كار سختيه كه بشه ذهن رو عادت بديم كه با نگاهي كه طي سالها تو ذهنش شكل گرفته دنيا رو نبينه. اين پديده اسمش پروژكشنه(فرافكنيه) يعني ذهنمون متاسفانه مثل يه پروژكتور مدام سعي داره كه گذشته رو الان زندگي مون بتابونه(تعميم بده). وقتي نمي تونيم خودمون، درونمون، افكار و احساساتمون و تجربيات دردناكمون رو تاب بياريم، اونا رو شوت مي كنيم تو زمين طرف مقابلمون. 
تا جاي كه مي شه بايد اين مكانيسم فرافكني رو تو خودمون بشناسيم و مدام به مغزمون يادآوري كنيم كه گذشته درگذشته و چشمامون رو براي ديدن امروز تربيت كنيم نه نبش قبر گذشته و تابوندنش به زمان الان...
شما هم فكر مي كنيد يه جاهايي دارين الكي لج مي كنين يا حتي بي دليل از طرف تون مي ترسين و ازش تبعيت مي كنين؟ اونقدري كه براي خودتون عجيبه اين مدل رفتار كردن تون؟
پ.ن: در هر دو مدل رفتار، ريشه واكنش ترسه! يكي مي ترسه ميره تو پوست شير و نعره مي كشه كه بترسونه ، يكي مي ترسه ميره تو پوست موش كه بگه به من كاري نداشته باش من بي آزارم! 
پ.ن: مبحث بعضي از پست ها در استوري ادامه پيدا مي كنه، مي تونين دنبال كنيد. 
#مهشيد_ابارشي
