.
اختلاف با خانواده همسر متاسفانه به شدت مي تونه رو كيفيت رابطه زوجها تاثير بذاره. اگه ميخواين در برابر چنين آفتي واكسينه بشيد، لطفا پست رو تا به انتها بخونيد.
١) وقتي شما وارد خانواده همسرتون ميشين، در ابتدا ممكنه يكسري ويژگيهايي در اون خانواده باشه كه هميشه حسرتش رو در خانواده خودتون داشتين. اين تجربه در شما ولعِ ايجادِ يك رابطه صميمانه رو ايجاد مي كنه در حاليكه بعد از مدتي مي بينين كه اونها پاسخگوي نياز شما نيستن. شما هم، ناكام و بالطبع از دستشون عصباني ميشين. در حاليكه اصلا قرار نيست اين آدمها جاي خالي زندگي شما رو پر كنن و صرفا قراره يك رابطه بسيار معمولي و سطحي بين شما و خانواده همسرتون وجود داشته باشه. مگر طي زمان... پس يادتون باشه كه در اكثر اوقات، بين شما و اونها يه ديوار ضخيم شيشه اي عَلَم خواهد بود. 
٢) ممكنه بعضي از زوجها بعد از آغاز زندگي مشتركشون، به شدت احساس كنن كه از سوي خانواده همسرشون، مورد بي احترامي قرار گرفتن. چون مشابه خانواده خودشون رفتار نكردن. مثلا، خانواده خانم وقتي دامادش رو دعوت مي كنه دو مدل غذاي مفصل ميپزه ولي خانواده آقا فقط يه مدل غذاي معمولي.در حاليكه در بسياري از اوقات قصد بر بي احترامي نيست و فقط تفاوت در فرهنگ هاست كه به اشتباه بي احترامي برداشت ميشه. بنابراين، به تفاوت فرهنگي، اجتماعي و اقتصادي هم واقف باشين.
٣) در آغاز معاشرت با خانواده همسر، ممكنه با عناوين مختلفي مثل "پسرم" يا " دخترم" خطاب بشين. لطفا رو اين القاب حساب عاطفي باز نكنين و اين "صميميت فست فودي" رو از كنارش به راحتي بگذرين. شكل گيري صميمت نياز به زمان زيادي داره. متوجه باشين كه در ابتدا همه چيز بر مبناي احساساته، احساساتم ماهيتا ناپايدار و فراره، قربون صدقه ها رو جدي نگيرين تا انتظار براتون ايجاد نشه.
٤) "خانواده همسرم،مثل خانواده خودم مي مونن". اينم از اون دروغهاي رايجيه كه ما به خودمون ميگيم. خانواده همسرتون، آشناياني هستن كه شما صرفا با يك نفر از اعضاي اون خانواده ازدواج كردين. پس انتظار هر برخوردي از جانب اونها رو داشته باشين و با رفتار غيرمنصفانه شون تاروپود تون از هم نپاشه.اونها هم يكي هستن مثل بقيه.
٥) وقتي شخصي رو براي ازدواج انتخاب كردين و بهش دل بستين، هرگز دليل نميشه كه نسبت به خانواده اش هم همين احساس رو داشته باشين.عشق همسرتون به شما، دليل نميشه با خودش علاقه به خانواده تون رو هم به همراه بياره. پس همسرتون مجبور نيست كه قلبا مشتاق رابطه صميمانه با خانواده شما باشه.همسرتون رو براي انتخاب ميزان و نحوه رابطه با خانواده تون آزاد بذارين.
#مهشيد_ابارشي
