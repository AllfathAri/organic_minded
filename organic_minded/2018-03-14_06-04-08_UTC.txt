آيا تا حالا امتحان كردين كه براي چندثانيه تلاش كنيد يه توپ رو زير آب نگه دارين؟ اگه امتحان كرده باشين مي دونين چه كار سختيه!! حالا تصور كنيد قراره اين توپ رو براي چند ساعت، چند روز و چندين ماه يا چندين سال زير آب نگه دارين. به نظرتون چقدر انرژي مي بره؟ اصلا ميشه سالها اين توپ رو زير آب نگه داشت؟ 
تلاش ما براي سركوب كردن احساسات مون هم خيلي شبيه به تلاش ما براي نگه داشتن اون توپ زير آبه. براي اينكه كه از آب بيرون نزنه، همه انرژي مون رو مجبوريم صرفش مي كنيم.
خيلي وقت ها مراجعينم به من مي گن چرا من هميشه خسته ام، عليرغم اينكه هيچ كار عجيب و غريبي هم نمي كنم، ولي انگار هر روز كوه كندم! "سركوب كردن" احساسات و تلاش براي نديدنشون بسيار انرژي بره. اسم اين مكانيسم "Repression" يا سركوبي احساسات نام داره يعني احساسات بد ناآگاهانه فرستاده بشن به پستوي ذهن مون (ناهشيارمون) وناخودآگاه تمام سعي مون رو بكنيم كه بيرون نزنن! اكثر كسايي كه از اين مكانيسم براي مقابله با احساساتشون استفاده مي كنن علاوه بر خستگي بدني و بي حالي از مشكلات گوارشي متعددي مثل سندروم روده تحريك پذير، زخم معده و التهاب روده رنج مي برن و عموما به دردهاي فيزيكي و عضلاني مبتلا هستن كه به بيماريهاي "سايكوسوماتيك" معروفه.
شما نمي تونين با يه انگشت يه توپ رو زير آب نگه دارين! بايد "تمام نيروتون" رو بسيج كنيد كه احساسات ناخوشايندتون رو نبينيد. به همين دليله كه دائما خسته اين، دائما كسل و بي انرژي هستين و دائما خوابتون مياد و خلق تون افسرده س. 
راهكار اينه كه اگه به تنهايي قادر نيستين با اين توپ عظيم الجثه ء احساسات كه يه عمر سركوبش كردين مواجه بشين از روانشناس كمك بگيرين تا آروم آروم و به تدريج بهتون كمك كنه اين توپ از زير آب بياد بيرون و بقيه عمر خلاص بشين از اين حجم خستگي.
شما هم احساسات تون رو سركوب مي كنيد؟ 
پ.ن: البته خستگي مي تونه دلايل پزشكي (از جمله كم كاري تيروئيد، كم خوني، كمبود آهن، كمبود ويتامين D يا هر علت احتمالي ديگه اي) هم داشته باشه كه تو اين پست تصور مي كنيم اين دلايل همه بررسي شدن و رد شدن.
#مهشيد_ابارشي
