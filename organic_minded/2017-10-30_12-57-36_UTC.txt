هر روزه بيماراي زيادي با انواعي از دردها از جمله درد كمر، درد فك، درد قفسه سينه، درد لگن، سردرد، درد مفاصل و يا دردهاي قلبي از سوي پزشكان براي جلسات رواندرماني ارجاع داده ميشن، چرا كه بعد از بررسي هاو آزمايش هاي متعدد پزشك هيچ دليل يا شواهدي دال بر وجود مشكل جسمي پيدا نمي كنه. 
اكثر اين بيماران دردهاي بدني شديدي رو تجربه مي كنن كه در نتيجه آسيب بافتي، بيماري، شكستگي، ضربه يا بريدگي نيست و مسائل احساسي و هيجاني حل نشده به عنوان فاكتور مهم در شكل گيري اين دردها تشخيص داده ميشه. در واقع تحقيقات نشون ميدن كه سركوب احساسات و به تبع اون "افسردگي" و "اضطراب" از دلايل مهم اين دردها و مشكلات جسمانيه. بيماراني كه احساس غم، درد و خشمشون رو سركوب مي كنن بيشتر از بقيه در معرض ابتلا به بيماريهايي مثل آسم، روماتيسم، سردرد، ميگرن، زخم معده و سندروم روده تحريك پذير، دردهاي عضلاني، بيماريهاي قلبي، حتي بسياري از اختلالات جنسي، برخي از مشكلات پوستي، ريزش موهاي سراسري يا سكه اي و فلج اندام ها به صورت ناگهاني و يا كوري و كري ناگهاني هستن . در واقع هر چي ما بيشتر از احساسات خودمون اجتناب مي كنيم بيشتر سيستم ايمني مون ضعيف ميشه و بيشتر در معرض بيماري هاي روان-تني(سايكوسوماتيك) قرار مي گيريم. 
نكته اي كه دوست دارم در موردش بدونيد اينه كه تو اكثر افرادي كه به بيماري افسردگي مبتلا هستن اين دردهاي فيزيكي بسيار شايع تره و خيلي از افرادي كه سطح بالايي از اضطراب رو دارن در مواقعي كه اضطرابشون افزايش پيدا مي كنه دچار مشكلات بدني از جمله شكم درد، نفخ، اسهال يا يبوست، حالت تهوع، افت يا افزايش فشار خون و تكرر ادرار ميشن در حاليكه از ريشه اين مشكلات بي اطلاعن و زمان و انرژي و هزينه و استرس بسيار هنگفتي رو بابت ارزيابي و آزمايش هاي پي در پي صرف مي كنن. اگر اين علائمي كه گفتم رو داشتيد و با مراجعه به پزشكتون متوجه شديد كه دليل طبي براش وجود نداره حتما درمان روانشناختي رو تو اولويتتون بذاريد. خوشبختانه گاها با چند جلسه رواندرماني يا مصرف داروهاي ضدافسردگي علائم درد تا حد بسيار زيادي برطرف ميشن.
#مهشيد_ابارشي
