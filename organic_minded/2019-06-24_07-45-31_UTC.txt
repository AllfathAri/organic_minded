.
من #مهشيد_ابارشي قصدم اين بوده و هست كه موضوعاتي رو در "ارگانيك مايندد" مطرح كنم كه جاي ديگه ممكنه فضايي فراهم نشه كه بيش از يك ميليون و دويست هزار نفر بتونن نقطه نظراتشون رو راجع به يه موضوع واحد مطرح كنن و از تجربيات هم استفاده كنن. بنابراين تصميم گرفتم در مورد يه تِرند يا گرايشي صحبت كنم كه سالهاست تبش بين ما ايرانيها گرمه و اين روزها با خراب شدن اوضاع اقتصادي كشور، تو جمعي نيست كه در موردش صحبت نشه، اونم "مهاجرت" و رفتن از ايرانه.
عده اي از هموطنامون كه قصد مهاجرت از كشور رو دارن معتقدن كه زندگي در ايران خيلي دشوار شده، نه آينده اَمني رو ميشه توش متصور بود، نه اقتصاد با ثباتي داره و نه شرايط براي آموزش و تعليم و تربيت بچه ها مهياست. از اينا كه بگذريم، معضلات محيط زيستش، آلودگي هوا، گروني سرسام آور و ترافيكش هم هميشه جز دلايلي هستن كه افرادِ مشتاق مهاجرت، ازش ياد مي كنن. ولي بعضا وقتي پاي صحبت افرادي ميشينيم كه مهاجرت كردن و سالهاست در كشور ديگه اي مستقر شدن مي شنويم كه ميگن صداي دهل شنيدن از دور خوشه. معتقدن بهترين دوستان و دورهمي هاشون رو در ايران داشتن و معتقدن در ذهن ما، اَلكي كشورهاي اروپايي و آمريكاي شمالي رو بزرگ كردن درحاليكه واقعيت اين نيست. اين عده ميگن شما اينجا، ابزاري در دست دولت هستين و بايد از صبح تا شب كار بكني. 
ميگن اگه تو ايران پول زير پاي فيله، اما اينجا زير ماره! ميگن ته تهش در اينجا يه خارجي محسوب ميشي و يه غريبه اي. در اونجا هم پدرسوختگي خيلي زياده ولي در پوشش خيلي شيك. منتقدها ميگن براي رفتن به يه كشور ديگه حتي مردم حاضرن صدها ميليون تومن هزينه كنن و با عنوان يه سرمايه گذار برن ولي در نهايت يه افسر ساده اداره مهاجرت مي تونه براحتي شما رو ريجكت كنه و اين تحقيرآميزه. يه عده ميگن كه درس خوندن و كار كردن و زحمت كشيدن تو ايران يه كار بيهوده ايه چون تبيعض، بي قانوني و رانت نمي ذاره كه كسي رشد كنه.
به هر حال اين تناقضات باعث شد كه از اين تريبون استفاده كنم و از شما بخوام نظرتون و تجربه تون رو در خصوص مهاجرت بنويسيد تا افرادي كه در موقعيت بلاتكليف هستند بتونن تصميم درست تري رو براي آينده زندگي شون بگيرن. حتما با توجه به اوضاع اين روزهاي ايران بسياري از مخاطبين هستن كه مشتاقانه منتظر خوندن نظراتتون در كامنتها هستن.

لطفا از دوستانتون بخوايد كه بيان و در اين بحث شركت كنن.
