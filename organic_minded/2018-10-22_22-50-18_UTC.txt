.
وقتي واقعيت، حباب توهماتمون رو مي تركونه و پودرشون مي كنه، تازه درد سراغمون مياد. پس بايد تصميم بگيريم، درد بكشيم يا واقعيت رو كتمان كنيم. 
همه ميدونيم كه عادل فردوسي پور و برنامه نود، محبوب ترين برنامه تاريخ تلويزيون ايران بوده و هست. اما چرا؟ چون سعي داشته روزنه اي باشه كه واقعيت رو براي ساعاتي در هفته به وجود بيننده هاش پيوند بزنه. عادل نشون داد كه عموم بازيكناي ميلياردر ما، چقدر افراد سطحي و غير اينتلكچوالي هستن، پاشيدن ادرار دور تا دور زمين استراتژي برد بعضي از تيم هاست، رانت در بليط فروشي ورزشگاه ها و دزدي هاي كلان اين مجموعه از جيب مردم، وضعيت توهين آميز پيراهن هاي تيم ملي، تباني و تمارض تيم ها، توهين و وحشيگري روي سكوي ورزشگاهها، بي سوادي مسئولين باشگاهها و بسته شدن پنجره نقل و انتقال تراكتورسازي، پرسپوليس و استقلال، حذف شرمگينانه تيم ملي جوانان به خاطر سهل انگاري اداري، عدم تسلط به زبان انگليسي "مسئول بين المللي" فدراسيون، زد و بند در انتخابات فدراسيون و هيئت هاي فوتبال، پودر كردن تيم دوست داشتني پاس به خاطر باندبازي نماينده هاي وقت مجلس و هزار تا واقعيت ديگه كه اگه مخاطب نود باشيد قطعا ازش مطلع ايد. خبرها مبني بر اينه كه يكي از معدود روزنه هاي تماس ما با واقعيت در حال خاموشي و بسته شدنه. از صحت و سقم اين خبر خيلي اطلاعي ندارم اما همه اينها رو گفتم تا به اين نتيجه برسم كه در وجود همه ما يك عادل فردوسي پوري هست كه هم واقعيت رو مي بينه و هم به گوش ما مي رسونه اما در كنار اين بخش، يه رئيس سازماني هم هست كه كارش كشتن واقعيت، اتصال ما به تخيل و توهم، انكار، كتمان و سرپوش واقعيته. حالا شما  بگين كه دوست دارين سررشته زندگي تون دست عادل وجودتون باشه يا بخش جاهل وجودتون؟ (قرار نيست از كسي اسطوره بي عيب و نقص بسازيم عادل با توجه به كليت عملكردش، مثال خوبيه براي تلاش جهت رويارويي با واقعيتها) 
پ.ن: اينجا نه عادل فردوسي پور سوژه است نه برنامه نود، اينجا صرفا مفهومِ پرداختن به واقعيت و ظرفيت ما براي رويارويي با واقعيت ها مدنظره. عادل و برنامه نود نه به طور مطلق بلكه با اختلاف بسيار زياد از برنامه هاي ديگه تلويزيون به واقعيت هاي گزنده اي پرداخته كه قابل انكار نيست و جلوگيري از پخش نود بهانه اي شده تا با هم از "عادت به افشا نشدن واقعيت" حرف بزنيم.
و اين عادت تا از بين نره هممون اندر خم يك كوچه خواهيم موند.
#مهشيد_ابارشي
