چرا با اينكه سني از ما گذشته و در واقع آدم بزرگسالي محسوب ميشيم اما همچنان نيازمند تاييد و نظر ديگرانيم؟
چرا نمي تونيم به احساس خودمون، تجربه دروني خودمون اعتماد كنيم؟ و حتما بايد فردي از بيرون ما رو تاييد كنه؟ 
من دو مدل خونواده رو مثال مي زنم كه در شكل گيريِ اين موضوع خيلي نقش دارن:
اول خونواده هاي به ظاهر سالم و كاملي كه "در واقع" مسائل فرزند و تعارضات او رو ناديده مي گيرن و ترجيح ميدن كه هر ناملايمتي رو انكار كنن تا وجهه خانواده و آرامش كذايي خانواده حفظ بشه و در نتيجه به زحمت نيوفتن! 
دوم خونواده هاي پرتنش و آشفته اي كه با مسائل و فراز و نشيب هاي فرزند با تشر و سرزنش و خشونت برخورد مي كنن و در واقع فضا ناامن تر از اون هست كه كودك بتونه خودش رو تمام و كمال باور كنه! 
در هر دوي اين خونواده ها، احساسات(خشم، غم، ترس، عشق، ميل جنسي، افتخار، خجالت، نااميدي و حتي شعف و ..) و خواسته ها و تجربيات دروني فرزند يا انكار ميشه و يا تمسخر ميشه و يا سخت گيرانه مورد سرزنش قرار مي گيره!
 بنابراين پيامي كه ما به عنوان فرزند در اين فضا دائما دريافت مي كنيم اين هست كه به احساساتمون، تجربه دروني مون از وقايع اعتماد نداشته باشيم! اونها خوب و درست و ارزشمند نيستن!
"در واقع از همان ابتدا خودمون براي خودمون بي اعتبار مي شيم" و مرجع درست و غلط و ارزشمندي ميشه ديگري! *اما نكته مهم اينجاست كه هيچ چيز در كودكي و از ابتداي تولد مهم تر از اعتبار دادن به نياز و خواسته و احساس كودك نيست! اين مسئله سنگ بناي شخصيت و سرنوشت فرد رو ميسازه و با جرات مي تونم بگم مهم ترين و اصلي ترين وظيفه پدر و مادر همين اعتبار بخشيدن به كودك و تجربه اونه كه اگه درست شكل بگيره بزرگترين سرمايه زندگيش ميشه! "حرمت نفس" يا "معتبر دونستن خود" هم همينه يعني اينكه فرد براي احساسش، رفتارش و تصميمش از درون اعتبار قائل باشه و نيازمند اعتبار بخشي و تاييد ديگران نباشه!
خيلي از ما حرمت نفس زخم خورده و حتي گاه پاره پاره اي داريم كه در هيچ لحظه اي از زندگي قادر نيستيم به اونچه كه داريم احساس مي كنيم يا تجربه مي كنيم يا انجام ميديم مطمئن باشيم و هميشه يك حس دودلي و ترديدِ عذاب آوري با ماست كه ما رو تبديل به گدايي مي كنه كه در حسرت تاييد ديگرانه و تا اين تاييد رو به دست نياره آروم نمي گيره! 
متاسفانه اين مسئله بزرگترين مانع رشد و بالندگيه! چون آدمِ نيازمند هيچ وقت نمي تونه رها به هركجا كه دلش مي خواد پرواز كنه چرا كه يه زنجير فولادي وجود داره كه پاي اون رو به ديگران وصل مي كنه و اجازه پريدن بهش نميده !
#مهشيد_ابارشي
