براي ارتقاء بهداشت روان، كليدي ترين موضوع، افزايش آگاهي در مورد مكانيسم هاي ذهني مونه، همون "خودآگاهي". چيزي كه اگه رخ بده خيلي از زخم هاي وجودمون شفا پيدا مي كنن.
حالا تو اين پست مي خوام بيشتر در مورد نحوه شكل گيري "اضطراب فراگير" (پست قبل) توضيح بدم.
تحقيقات متعددي نشون دادن كه يكي از دلايل عمده اين بيماري، تجربيات ناخوشايند در گذشته است كه هرچقدر ما در سنين پايين تري در معرض آسيب هاي اضطراب زا قرار گرفته باشيم به دليل ناتواني بيشتري كه تجربه كرديم الان با اضطراب شديدتري مواجه هستيم.
اتفاقاي ناگواري مثل: طلاق پدر و مادر، مرگ والدين يا عزيزان، بيماري هاي سخت خودمون يا عزيزانمون، شاهد ورشكستگي نون آور خانواده بودن، درگيري با مشكلات قضايي-حقوقي،در معرض خشونت كلامي يا بدني بودن (خودمان يا عزيزانمان) و صدها مورد اين چنيني، اضطراب و ترس بسيار زيادي را به فرد تحميل مي كنه. از اون جايي كه توان و ظرفيت كودك يا نوجوان براي حل و درك يا هضم اين حجم از اضطراب و ترس بسيار اندكه و عمدتا به لحاظ عقلي و استدلالي قادر به تحليل موضوعات نيست بنابراين اين ترس ها و تهديدها كاملا هضم نشده در ذهن فرد باقي مي مونن. 
اما اتفاق بد و ناگوار اونجاست كه با اينكه ساليان سال از وقوع اون اتفاق ها مي گذره اما فرد به لحاظ ذهني همون ترس ها و نگراني هاي حل نشده در وجودش رو به شكل هاي ديگه به حال و آينده مي تابونه به اين معني كه حال و آينده دائما از فيلتر ذهني گذشته اش عبور مي كنن!
ما در گذشته و در دوران كودكي زماني كه در معرض اتفاقات ناگوار قرار مي گرفتيم احساس ناتواني و درماندگي و نااميدي شديدي مي كرديم چرا كه واقعا اون اتفاقات فراتر از توان ما بود ولي متاسفانه وقتي همه اين درموندگي ها و ناتواني ها به الانِ زندگي ِما راه پيدا مي كنه، چشم ما رو نسبت به واقعيت حالِ حاضر مي بنده و يادمون مي ميره كه حال رو با شرايط فعلي بسنجيم و تغييراتي كه در زندگيِ الان ما نسبت به گذشته اتفاق افتاده رو لحاظ كنيم: 
اينكه الان بزرگ شديم و اون كودك ناتوان گذشته نيستيم، الان قدرت فكر و تحليل داريم و مي تونيم حل مسئله رو ياد بگيريم كه در كودكي نداشتيم، الان مستقل مي تونيم خودمون رو اداره كنيم، دامنه دوستان و حمايت هاي مالي مون گسترده تر شده، جامعه مون نسبت به قبل تغيير كرده، به منابع اطلاعات گسترده اي دسترسي داريم، علم پيشرفت كرده و بسياري از درد ها و بيماري ها قابل درمان هستن! بنابراين با آگاهي به اين مكانيزم ها، بر روي آينده هم كه مثل يك بوم سفيده، تصاوير تلخ و ترسناكِ گذشته رو تصويرسازي نمي كنيم!
#مهشيد_ابارشي
